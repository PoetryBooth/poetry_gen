לֹא שַׁרְתִּי לָךְ, אַרְצִי,
וְלֹא פֵּאַרְתִּי שְׁמֵךְ
בַּעֲלִילוֹת גְּבוּרָה,
בִּשְׁלַל קְרָבוֹת;
רַק עֵץ – יָדַי נָטְעוּ
חוֹפֵי יַרְדֵּן שׁוֹקְטִים.
רַק שְׁבִיל – כָּבְשׁוּ רַגְלַי
עַל פְּנֵי שָׂדוֹת.

אָכֵן דַּלָּה מְאֹד –
יָדַעְתִּי זֹאת, הָאֵם,
אָכֵן דַּלָּה מְאֹד
מִנְחַת בִּתֵּךְ;
רַק קוֹל תְּרוּעַת הַגִּיל
בְּיוֹם יִגַּהּ הָאוֹר,
רַק בְּכִי בַּמִּסְתָּרִים
עֲלֵי עָנְיֵךְ."
בֹּקֶר וָעֶרֶב לְךָ וְעָלֶיךָ,
לְךָ וְעָלֶיךָ שָׁרוּ שִׁירָי:
סַעַר וָדֹמִי, צַהַל וּבֶכֶה,
פֶּצַע וָצֹרִי, נַחַת וּדְוָי.
 
יֵשׁ לֹא הִבְחַנְתִּי קוֹל מַעֲנֶךָ,
יֵשׁ וְנִתְּקָה הַשַּׁרְשֶׁרֶת כִּמְעַט,
רֶגַע – וְשָׁבוּ וְשָׁרוּ עָלֶיךָ,
שָׁרוּ עָלֶיךָ, אַהַב וּשְׁאָט.
 
לְךָ וְעָלֶיךָ, לְךָ וְעָלֶיךָ –
זֶמֶר יָחִיד הוּא לְאֶלֶף כִּנּוֹר;
סַעַר וָדֹמִי, צַהַל וּבֶכֶה,
פֶּצַע וָצֹרִי, אֹפֶל וָאוֹר."
הֵידָד, חַדְרִי הֶחָדָשׁ, הַצּוֹפֶה פְּנֵי יָם,
הַנִּשָּׂא בְּעֶשְׂרִים אַמָּה מֵעַל לַמִּדְרֶכֶת!
רוּחוֹת מֵאַרְבַּע רוּחוֹת,
עִם לַיְלָה – חַג-נְגֹהוֹת,
בְּדִידוּת מְבֹרֶכֶת.

קִשְׁרוּ נָא עָלַי, אֵפוֹא, פְּגָעִים קְטַנִּים עִם גְּדוֹלִים
לְהַלְאוֹת הַיָּגֵעַ.
אֶת אָזְנִי מִכֶּם אֶאֱטֹם, אֶת עֵינִי אַעְלִים:
לִבִּי מְפֻיָּס לְמַפְרֵעַ."
לְשַׁבֵּר וְלִבְכּוֹת עַל גַבֵּי שְׁבָרַי –
זֶה חֶלְקִי הָאָיֹם, גוֹרָלִי.
יַד אַחִים טוֹבָה לֹא תוּשַׁט אֵלַי,
לְהָגֵן מִפָּנַי עַל שֶׁלִּי.
 
יַד אַחִים טוֹבָה לַשָּׁוְא בַּלֵּילוֹת
מְשַׁוֵּעַ אֵלַיִךְ נִיבִי.
כּמוֹ עַל הַר הַזֵּיתִים אַעְפִּיל לַעֲלוֹת
וּקְבָרוֹת מֵעֶבְרֵי נְתִיבִי."
יָגֹרְתִּי פֶּן יֵלֵךְ גַם הוּא מֵאִתָּנוּ
בְּלֹא בִּרְכַּת הַפְּרִידָה...
כֹּה נוּגוֹת הָעֵינַיִם:
בְּזָוִיוֹת הַפֶּה מְרִירוּת נִצְפָּנָה;
בְּשַׁעֲשׁוּעֵי תִּינוֹקוֹת יִסְתַּכֵּל רְצִינִי,
יִגְעַשׁ וּלְפֶתַע יִדֹּם, כְּאוֹמֵר: הַכֹּל אֶחָד...

וְעֶרֶב יִהְיֶה וּבִמְסִבַּת חֲבֵרִים מְקוֹמוֹ יִפָּקֵד.
וְנָשְׁכָה הַבִּטְחָה כְּפֶתֶן.
וְחִוְּרִים נִתְרוֹמֵם כֻּלָּנוּ,
וְחָרַדְנוּ לְחַדְרוֹ וְהוּא אֵינֶנּוּ,
וְעַל גַּבֵּי הַשֻּׁלְחָן
אַחֲרוֹן מִכְתָּבוֹ יַלְבִּין..."
בַּלַּיְלָה בָּא הַמְבַשֵּׂר
עַל מִשְׁכָּבִי יָשַׁב,
בָּלְטוּ עַצְמוֹת גֵּווֹ אֵין-שְׁאֵר,
עָמְקוּ חוֹרֵי עֵינָיו.

אֲזַי יָדַעְתִּי כִּי נִשְׁבַּר
הַגֶּשֶׁר הַיָּשָׁן,
שֶׁבֵּין אֶתְמוֹל לְבֵין מָחָר
תָּלוּ יְדֵי הַזְּמָן.

אִיֵּם עָלַי אֶגְרוֹף רָזֶה,
נִשְׁמַע לִי צְחוֹק זָדוֹן:
אָכֵן יְהֵא הַשִּׁיר הַזֶה
שִׁירֵךְ הָאַחֲרוֹן!"
בְּלֹא נִיב, בְּלִי נוֹעַ,
רֶגַע אֶחָד אָרֹךְ,
לְחוּצָה אֵלֶיךָ
בְּעַרְבֵי רַחֲמִים וָרֹךְ –

אֵדַע מַרְגּוֹעַ
שֶׁל הֵלֶךְ מֻכֵּה-שָׁרָב
הַיּוֹשֵׁב לָנוּחַ
בְּצֵל הַיַּעַר הָעָב.

אֶשְׁכַּח שָׁכוֹחַ
כִּי יָצְאָה בִּי יַד הַגּוֹרָל
הַהוֹפֵךְ לְאֵבֶל
אֶת חַג חַיֵּינוּ הַדָּל. –

לְחוּצָה אֵלֶיךָ
בְּעַרְבֵי רַחֲמִים וָרֹךְ
בְּלֹא נִיב, בְּלִי נוֹעַ,
רֶגַע אֶחָד אָרֹךְ – –"
מִלְּמַטָּה לְמַעְלָה...
כָּךְ:
בְּמַבָּט מָסוּר וְעָגוּם
שֶׁל עֶבֶד, שֶׁל כֶּלֶב נָבוֹן.
הָרֶגַע גָּדוּשׁ וָזָךְ.
דּוּמִיָּה
וְכֹסֶף סָתוּם
לְנַשֵּׁק אֶת יַד הָאָדוֹן"
ברור לי: אות הזמן באמנות השירה היא פשטות הביטוי. בטוי פשוט, לאמר: בטוי פרפוריה הראשונים של האמוציה הלירית, בטוי מידי, בטרם הספיקה לכסות על עריָתה במחלצות משי ועדיי זהב; בטוי הנקי מספרותיוּת, הנוגע ללב באמִתו האנושית, המשובב נפש ברעננותו; אשר יש בכוחות להחרת בזכרון, ללוותנו בחיי יום-יום ולרון מתוכנו לפתע.
האין פשטות הבטוי הזו, או למצער החתירה אליה, מציינת את רוב היצירות השיריות בני-זמננו, את הרוסים (בלוק, אכמטובה, יסנין), את הצרפתים (ז'אם, פוללפור, שארל ויללדראק). עד כי בעיטה בחרוז וב הקדושים עד כדי יראה מריתמוס מוסיקלי שגור?
כשדפדפתי בספר שיריו של בס (אל אלהים! איכה הצליח להתחמק מאות הזמן? תלישות מקרקע בזמן תגונה כתלישות מקרקע המקום. לא נוח לנו ברחבי הנצח, פינה נבקש לנו להתגדר בה.
יש לו לבס סונטות מרודדות, מראות-נוף מצוירים ביד בטוחה; עשירת צבעים הפאליטרה שלו, רק  חסרה היא.
ולטמקין () שבילו הוא, דמותו עולה מבין דפי ספרו, דמות איש של צדי הדרך, של תוגת בין-השמשות, של רחמי אח. אף צליל אחד מזויף לא יצרום את האוזן, ואולם גם הוא, אם כי פחות מאשר בס, מתנכר לאות הזמן.
ואז אתה נוטל את  לו לשלונסקי את תעתועיו, בגלל כשרונו להיות כל כך בן לתקופתו.
דומה עלי, כי אין פה מקום לקושיה: פשטות הביטוי ומבול דמויות והשאָלות – הא כיצד? כי כן יכולות ההשאָלות (ולא רק בלהטי הלשון של חרטומי-ארצנו הדברים אמורים) יכולות ההשאלות להיות תוצאה בלתי אמצעית של ראית-עולם שירית, לאמור: העין ערוכה כך ולא אחרת, והאמוציה מגיחה מרחם בלבושה זה. דוגמת ילדים , הנולדים בכתונת.
פשטות הביטוי לא תמיד מזוּוגה עם יכולת הביטוי, הגם שהיא תמיד מכפרת על מיעוט היכולת (למשל, בשירי אלישבע). ואף היכולת יש אשר תיכשל באי פשטות. וזה לא יכופר. אמנם קשה דרכה של פשטות. מכאן אורבת לה פרוזאיוּת ומכאן – גנדרנות. הופכת היא את כל השגותינו הרגילות על פיהן. הכרת צדקתה באה לנו בלי אמצעי, מתוך קריאת-הפתעה בעקבות יעקב אבינו: 
מִשְׁעוֹלֵי הַשָּׂדוֹת וּשְׁבִילִים
הַחוֹצִים, מַפְרִידִים, מַגְבִּילִים;
לֹא יֻכַּר מְקוֹמָם, יְטֻשְׁטַשׁ –
בְּשִׁפְעַת הָאָבִיב הֶחָדָשׁ.
 
אַךְ יְמֵי הַפֵּרוּד הַקָּשִׁים
לֹא יֵדְעוּ אֲבִיבִים חֲדָשִׁים
וְהוֹסִיף זִכְרוֹנָם הֶעָגוּם
הַפְרִידֵנוּ כְּאֶבֶן הַתְּחוּם."
אֹהַבְכֶם כִּי רַמְתֶּם מֵאֶרֶץ
וּלְבַשְׁתֶּם תְּכֵלֶת זַכָּה,
כִּי אֶל סֵתֶר נְוֵכֶם הַדֶּרֶךְ
רְחוֹקָה, רְחוֹקָה.
 
אֶת סִבְלִי אַעֲמִיס עַל הַשֶּׁכֶם
כְּמִצְוַת שִׁלְטוֹנְכֶם עָלַי.
לְהַעְפִּיל – מְבַשֵּׂר צָנוּעַ
שֶׁל הַבָּא אַחֲרַי."
שְׂשׂוֹנוֹת זְעִירִים, שְׂמָחוֹת כִּזְנַב-לְטָאָה:
הַיָּם לְפִתְאֹם בֵּין שְׁנֵי בִּנְיָנִים בַּכְּרָךְ,
זְכוּכִית הַחַלּוֹן נוֹצֶצֶת בְּשֶׁמֶשׁ שׁוֹקְעָה –
הַכֹּל מְבֹרָךְ!

הַכֹּל מְבֹרָךְ, לַכֹּל נְגִינַת נֶחָמוֹת
בַּכֹּל רְמָזִים טְמִירִים, וְהַכֹּל יִסְכֹּן
לַחֲרֹז עַל חוּטָיו אַלְמֻגֵּי הַמִּלִּים הַנָּאווֹת.
כְּיַד הַדִּמְיוֹן."
עַל עֲרוּגוֹת הַגָּן, בְּנוֹף טָלוּל וָחָם
פִּרְחֵי-אוּלַי גָדְלוּ רַעֲנַנִּים;
כַּטּוֹב בַּגַּנָּנִים יָדַעְתִּי לְטַפְּחָם,
כַּטּוֹב בַּגַּנָּנִים!
 
וְלַיְלָה בְּלֵילוֹ – זָקִיף עַל הַמִּשְׁמָר
בְּשַׁעֲרֵי הַגָּן לְלֹא לֵאוּת
סַכּוֹתִי עַל צִיצַי בִּפְנֵי רוּחָהּ הַקַּר,
רוּחָהּ שֶׁל וַדָּאוּת.
 
אַךְ הִיא מָצְאָה סוֹדִי וַתַּעֲרִים עָלַי,
אַךְ הִיא שָׁקְדָה מְאֹד עַל גְּזַר-הַדִּין;
לָתֵת כְּבֵית-עָלְמִין אֶת גַּן שַׁעֲשׁוּעַי,
לָתֵת כְּבֵית-עָלְמִין."
הַיּוֹם הָלַךְ וְהֶחְשִׁיךְ,
דָּעַךְ הַיוֹם.
זָהָב מוּעָם צֻפּוּ שְׁחָקִים
וְהָרֵי רוֹם.

סְבִיבִי הִשְׁחִיר מֶרְחַב שָׂדוֹת
מֶרְחָב אִלֵּם;
הִרְחִיק שְׁבִילִי – שְׁבִילִי בּוֹדֵד,
שְׁבִילִי שׁוֹמֵם...

אַךְ לֹא אַמְרֶה פִּי הַגּוֹרָל,
גוֹרָל רוֹדֶה,
אֵלֵךְ בְּגִיל לִקְרַאת הַכֹּל,
עַל כֹּל אוֹדֶה!"
הוֹי, הַיָּמִים הַדּוֹבְבִים
כַּמָּה יָפִים, כַּמָּה טוֹבִים!
לִבּוֹ נִלְכַּד בָּרֶשֶׁת
שֶׁל אַנְדָּה הַכּוֹבֶשֶׁת.
 
בַּת אַרְבָּעִים הִיא, לְפָחוֹת...
בָּרוּר. אַךְ מָה אָזְנָיו שׁוֹמְעוֹת?
!Ο, пресвятая дева

 
עֶשְׂרִים וְשֶׁבַע – אֵיזֶה גִּיל!
עֶשְׂרִים וְשֶׁבַע – זֶה מַבְהִיל!!...
וּכְבָר יָדוֹ נוֹעֶרֶת
קִסְמֵי הַמְשׁוֹרֶרֶת.
דְּבָרִי מִסֶּלַע מוּצָק."
איש-ירושלים. אכן, אין להטיל ספק בירושלמיותו של אסף הלוי. כי איפה, אם לא בפנה נדחת זו, נשתמרו תום-רגשות והשקפת עולם אידאלית שכאלה?
ה...
יש, אמנם, גם לאדם מודרני שאיפה לפרימיטיביות; אך שם היא באה מתוך הרכבה של כוח אלמנטרי ותרבותיוּת יתרה; מה שאין כאן.
ומה יש כאן? – אהבה לנוף-מכורותיו, שהיא נוגעת עד הלב בפשטות בטויה הילדותי, יש הבנה לרוחה של אגדה ערבית. ויש אשר תעלה מבין דפי-הספר נשימת ארץ קדומה באויר-הרחמים שלה, בכספי לילותיה, .
לשונו העברית היא למדי ואף עשירה. אך היא כמעט משוללת תמונות, צבעי-דמיון, השאלות פיוטיות.
שירים אחרים מוצלחים הם מאד לפי שלמות סגנונם וחן-המקום, כגון: 
כַּחֲלוֹם: הַכֹּל – אַחֶרֶת, אַחֶרֶת
וְאֶל חוֹף לֹא-נוֹדָע טָסִים
אָנֹכִי וְאַתָּה עַל פְּנֵי הַכִּנֶּרֶת
בְּסִירָה לִבְנַת מִפְרָשִׂים.
 
מִקַּרְנֵי הַיָּרֵחַ שָׁזַרְנוּ שְׁנֵינוּ
אֶת הַפְּתִיל הַקּוֹשְׁרֵנוּ מֵאָז.
לֹא כִּזֵּב הַחֲלוֹם – הֵן עוֹדֵנוּ, עוֹדֵנוּ
מְהַלְּכִים בִּשְׁבִילוֹ הַמּוּפָז.
 
הֵן זִכְרוֹ הָרָחוֹק כְּמֵימֵי הַמַּבּוּעַ
הַמַּרְוִים-צוֹנְנִים בַּשָּׁרָב.
לֵיל יָרֵח אֶחָד – וְאוֹרוֹ זָרוּעַ
עַל יָמִים רַבִּים אַחֲרָיו."
צְרִיחוֹת שֶצָרַחְתִּי נוֹאֶשֶת, כּוֹאֶבֶת,
בִּשְעוֹת מְצוּקָה, וְאָבְדָן,
הָיוּ לְמַחֲרוֹזֶת מִלִים מְלַבֶּבֶת,
לְסֵפֶר שִירַי הַלָּבָן.

נִגְלוּ חֶבְיוֹנוֹת לֹא גִּילִיתִי לְרֵעַ
נֶחְשַׂף הֶחָתוּם בִּי בְּאֵש,
וְאֶת תּוּגָתוֹ שֶל הַלֵּב הַכּוֹרֵעַ
יָד כֹּל בִּמְנוּחָה תְּמַשֵש."
מִסָּבִיב, עַל כַּר וְעַל כֶּסֶת,
מִכְתָּבִים יְשָׁנִים לָרֹב.
וַאֲנִי עַל גַּבָּם קוֹרֶסֶת
כָּאִשָּׁה הַקּוֹסֶמֶת בָּאוֹב.
 
אַךְ לְיוֹם הַמָּחָר – כָּמוֹהָ –
לֹא אֶשְׁאַל אֶת פִּי הַנָּבִיא.
כִּי רָחַק מִמֶּנִּי אֱלוֹהַּ
הֵן יוֹדֵעַ כְּבָר לְבָבִי.
 
הוּא יוֹדֵעַ עֶצֶב גִּלְבֹּעַ
וְנָכוֹן לָעֶצֶב הַהוּא.
כָּל הַלַּיְלָה אַבִּיט בְּלִי נוֹעַ
בַּשּׁוּרוֹת בְּטֶרֶם דָּהוּ."
וּמוּזָר כָּל כָּךְ: הָרֹגֶז הַלָּז
וְדִבְרֵי תּוֹכָחָה הַקָּשִׁים
כְּמוֹ הִשִּׁיבוּ רוּח מֻפְלָא וָעָז
בִּשְׁבִיבֵי עֶדְנָה לוֹחֲשִׁים.

וְלֹא עוֹד אִשָּׁה וְגֶבֶר בַּקְּרָב,
זֶה הַקְּרָב הָעַתִּיק, קַטְלָן –
כִּי הָיִיתָ לְאָח לִי, לְאָח נֶאֱהָב
כִּי הָיִיתָ לִבְנִי הַקָּטָן!.."
הִיא אֵחֲרָה לָבוֹא וּבְבוֹאָהּ לֹא הֵעֵזֶּה,
לֹא הֵעֵזֶּה לִקְרֹא: הִנֵּנִי! בְּדָפְקָהּ עַל דַּלְתוֹת הַלֵּב;
כַּעֲמֹד עֲנִיָּה עָמְדָה, וְיָדֶיהָ דוּמָם הוֹשִׁיטָה,
וְעָצֵב הָיָה מַבָּטָהּ, מִתְחַנֵּן, נִכְנָע וְעָצֵב.

וְעַל כֵּן חִוְרִים הַנֵּרוֹת אֲשֶׁר לִכְבוֹדָהּ הֶעֱלֵיתִי,
כְּאַחֲרוֹנֵי נְגֹהוֹת בְּהַאֲפִיר דִּמְדּוּמֵי סְתָו;
וְעַל כֵּן חֲרִישִׁית שִׂמְחָתִי, חֲרִישִׁית, מְהַסֶּסֶת, מַדְאֶבֶת,
כְּהַדְאֵב תִּקְוָה נִכְזָבָה, כֶּעֱנוּת צִפִּיַת־שָׁוְא."
הוֹי, דֶּרֶךְ הַחַיִּים! בִּלְתִּי צָפוּי בַּכֹּל,
מֵאֲחוֹרֵי קְרָנוֹת בִּלְתִּי צָפוּי אוֹרֵב
וּמְהַסֵּס הַלֵּב, וּמְנַחֵשׁ הַלֵּב:
לְיָמִין, לִשְׂמֹאל?

אַךְ כְּדֵי פְּסִיעָה לִשְׂמֹאל וַאֲבֵלָה הִנֵּךְ,
עַל אֹשֶׁר לֹא נוֹדַע, אֲשֶׁר הוּשַׂם לְאַל,
וְהַיָּמִין תִּרְמֹז וּבַמָּרָה תִּמְהַל
מֵיטַב דִּבְשֵׁךְ.

אוֹ יֵשׁ כִּי תַעַמְדִי בֵּינוֹת יָמִין וּשְׂמֹאל
עַל פָּרָשַׁת דְּרָכִים כִּמְחַכָּה לְאוֹת,
וְהַבִּלְתִּי צָפוּי מֵאֲחוֹרֵי קְרָנוֹת
יִלְעַג בְּקוֹל."
הַיָּד הָעִקֶּשֶׁת
דּוֹפֶקֶת, דּוֹפֶקֶת עַל שַׁעַר נָעוּל;
הָעוֹר רֻפַּט,
נוֹטֵף עַל כַּפּוֹת הַמַּנְעוּל
דָּמָהּ הַמְּעַט.
אֵין עוֹנֶה, אֵין קוֹל.
בּוֹשֵׁשׁ הַשּׁוֹעֵר.
יְאַחֵר, יְאַחֵר רֶגַע נִכְסָף –
עַל הַסַּף
מֵתָה אֶפֹּל."
סֹבֵב הוֹלֵךְ הָרוּחַ וְעַל סְבִיבֹתָיו שָׁב הָרוּחַ (מגילת קהלת, פרק א', פסוק ו')

וְגַם אִם רוּחִי הִתְעַנִי רַבּוֹת,
וְגַם אִם הִרְחַקְתִּי לָנוּד.
חָזַרְתִּי אֵלַיִךְ – אֶל אֶרֶץ-אָבוֹת
אֶל בֵּית-מְכוֹרָה הֶחָמוּד.
 
וְטוֹב לִי לָחוּשׁ יוֹרֵד בִּדְמָמָה,
בְּאֹפֶל עֶרֶב כָּחֹל,
מַרְגּוֹעַ זֶה שֶׁכֹּה יִכְמַהּ
כֹּה יִכְמַהּ הַלֵּב הַפְּתַלְתֹּל.
 
הַלֵּב הַפְּתַלְתֹּל – נֶאֱמָן וּמוֹעֵל,
תָּאֵב לְהַמְרִיא וּמָט.
וְטוֹב כִּי בַּחֶדֶר הַזֶּה הָאָפֵל
לֹא תַּבְחִין לוֹ בְּכִיָּתִי בַּלָּט."
אַל נָא תָשִׁירִי לְפָנַי
שִׁירֵי אַרְצֵךְ רַבֵּי עַצֶּבֶת,
כִּי חוֹף רָחוֹק וְהֵד חַיַּי
בָּהֶם לַנֶּפֶש הַכּוֹאֶבֶת.

אֲהָהּ! הַזֶּמֶר הָאַכְזָר
אֶת לְבָבִי כְּחֵץ פּוֹלֵחַ,
הוּא מַזְכִּירֵנִי לַיְלָה, כָּר
וּדְמוּת עַלְמָה לְאוֹר יָרֵחַ.

אוֹתוֹ הַצֶּלֶם הָאָהוּב
אַתְּ מַשְׁכִּיחָה בִּי וּמַסֶּגֶת,
אַךְ קוֹל שִׁירֵך אֶשְׁמַע – וְשׁוּב
אֲנִי רוֹאֶה אוֹתוֹ מִנֶּגֶד.

אַל נָא תָשִׁירִי לְפָנַי."
וְלוּ יְלָדִים, יְלָדִים קְטַנִּים –
בָּרוּךְ מַשְׁכִּיחֵנוּ עָקַת הַשָּׁנִים.
עוֹד רַב לְפָנֵינוּ הַדֶּרֶך – לִהְיוֹת
גְדוֹלִים וְנוּגִים וְזוֹכְרֵי זִכְרוֹנוֹת.
 
וְלוּ יְלָדִים וְרֻדֵּי נְשָׁמָה,
קוֹטְפֵי שְׂשׂוֹנוֹת כַּפְּרָחִים בַּקָּמָה.
יָדָם לֹא תִיעָף, אוֹצָרָם עוֹד לֹא תַם
וְשֶׁמֶשׁ צוֹחֶקֶת בִּרְסִיס דִּמְעָתָם."
בֶּחָצֵר – בִּעוּתֵי יָרֵחַ,
לְהָטָיו הַקָּרִים וּדְמָמָה;
הוֹי, מַהֵר, לְמִקְלָט, לָרֶפֶת.
לְפָרָה, נוֹשֶׁמֶת, חַמָּה.
 
וְיָדִי מְלַטֶּפֶת חֶרֶשׁ
אֶת הָרֹאשׁ הַגָּדוֹל, הַמַּקְרִין.
מְאֻחִים חַיַּי עִם חַיֶּיהָ
בְּאַלְפֵי חוּטֵי מִסְתּוֹרִין."
לֹא גוֹאֵל – וְקָרוֹב כָּל כָּךְ,
לֹא נָכְרִי – וְכָל כָּךְ רָחוֹק,
וּתְמִיהָה נְבוֹכָה יִצֹּק
הַמַּגָע הָרָךְ.
 
הֲתִזְכֹּר? סָגְרוּ הַקִּירוֹת
וּמֵעַל לֶהָמוֹן הַזָּר
מִקּוּרֵי-מַבָּטִים נִשְׁזַר
גֶּשֶׁר – אוֹת.
 
אִם הִכְאַבְתָּ – בָּרוּךְ הַכְּאֵב
יֵשׁ לַכְּאֵב חַלּוֹנוֹת צַחִים,
נְתִיבִי בְּצִדֵּי דְרָכִים
וְלִבִּי שָׁלֵו."
אֶת דַּלְתוֹת לְבָבִי אֶנְעַל,
הַמַּפְתֵּחַ הַיָּמָּה אֶזְרֹק –
פֶּן חָרוֹד יֶחֱרַד הַלֵּב
לִקְרָאתְךָ, לְקוֹלְךָ מֵרָחוֹק.
 
וְהָיוּ בְּקָרַי אֲפֵלִים,
וְהָיוּ עֲרָבַי – אֲנָחוֹת,
וּמִכָּל תַּנְחוּמַי אַךְ אֶחָד:
כִּי יָדִי עוֹלְלָה לִי זֹאת..."
לֵב אֱמוּנִים לִי, לֵב אֱמוּנִים.
הוּא לֹא יִירָא אֶת עֵירֹם הַשַּׁלֶּכֶת;
כְּנֶגֶד קַשְׁיוּת הַכֹּל מְבָרֶכֶת,
רוּחַ הַסְּתָו אֵין אוֹנִים –
נֵצַח אֵיתָן, נֵצַח יָרֹק;
לֵב אֱמוּנִים לִי, אַתָּה הָרָחוֹק!"
כֹּה צִפִּיתִי לַיּוֹם – וְהִגִּיעַ
אַךְ מַדּוּעַ בּוֹכֶה בִּי הַלֵּב?
מִי הָפַךְ אֶת שִׂמְחַת פְּגִישָׁתֵנוּ
לְעִצְּבוֹן הַפְּרִידָה הַנּוֹקֵב?
 
מִי הַצַּר הָאוֹרֵב לִי בַּדֶּרֶךְ,
הַמַּרְעִיל בְּאֵרוֹת נֶחָמָה?
הַאֻמְנָם, רַחֲשִׁי, גַּם עָלֶיךָ
תִּנָּתֵךְ חֲמָתִי הַסְּתוּמָה?
 
הַאֻמְנָם לְשַׁכֵּךְ אֶת הַזַּעַם
שֶׁל הָאֵל הַתּוֹבֵעַ כָּל בְּכוֹר,
אֶעֱקֹד עַל גַּבֵּי הַמִּזְבֵּחַ
אַף אוֹתְךָ, רַחֲשִׁי הַטָּהוֹר?"
הַבֹּקֶר אוֹר,
הָעֶרֶב רַד,
חָלַף, עָבַר
עִם  בַּיָּד.
 
רָצוֹא וָשׁוֹב
בִּסְעָרָה,
סִירִים לָרֹב
וְעֵת קְצָרָה...
 
הֲלֹא תִּסְלַח
אֵל הַשִּׁירָה?!..."
יֵשׁ יָמִים – הָעוֹלָם מִסְּבִיבֶיךָ
רַק סְמָלִים לֹא תֵדַע שַׁחֲרָם.
יֵשׁ יָמִים וְתִפְאֶרֶת שָׁמֶיךָ
רְמוּסָה בְּאָבָק וּבְדָם.
 
יֵשׁ יָמִים – יְמֵי עֶבֶד יָגֵעַ,
עֶבֶד דַּךְ, מְעֻנֵה-הַכְּבָלִים.
יֵשׁ יָמִים – לֹא גוֹאֵל וְלֹא רֵעַ.
יֵשׁ יָמִים כַּלֵּילוֹת אֲפֵלִים."
וְכָךְ מִיּוֹם אֶל יוֹם, אֲנִי אַסְכִּין לָעִיר,
לִסְחִי חוּצוֹת, לַהֲמֻלָּה מַמְאֶרֶת,
לְשִׁמְמַת בֶּטוֹן, לִפְנֵי זָרִים בַּכֹּל,
וְלֹא אֶקְבֹּל, וְלֹא אֶלְחַשׁ: 
 
וְרַק בִּשְׁעוֹת הַלֵּיל, בִּשְׁעוֹת הָעִצָּבוֹן,
רַק בַּלֵּילוֹת, בַּאֲפֵלָה וָשֶׁקֶט,
אֶבְכֶּה וַאֲגָרֵד בְּחֶרֶס-זִכְרוֹנוֹת
הַפֶּצַע הַהוֹפֵךְ צַלֶּקֶת."
. היתה בהם פה ושם גישה רעננה ומבטיחה, ועיקר העיקרים – היתה בהירות, חוט השדרה, מסגרת קבועה.
בקובץ השירים החדשים המכונה 
זוֹכֶרֶת,
אֶזְכֹּר לֹא אַחַת:
כְּסוּס נִבְעָת
דָּהַר הַלֵּב הַחוֹלֶה:
הַכֹּל, כִּלְאוֹר שֶׁל יָרֵחַ מָלֵא,
הָיָה מְדֻמֶּה וְחִוֵּר.
וּפִתְאֹם – – בַּדְּמִי – –
רֶמֶז אֵשׁ.
מְבַשֵּׂר וּמַזְכִּיר וּמַרְוֶה וּמַצְמִיא
וּמוֹחֵץ וְחוֹבֵשׁ."
חָשַׁךְ הַיּוֹם, צִנָּה נוֹשֶׁבֶת.
שָׁעָה שְׁבִיעִית.
לִסְעֹד לִבָּהּ בָּדָד יוֹשֶׁבֶת
הַשּׁוּלַמִּית.
 
עַל הַשֻּׁלְחָן סַלָדוֹת שְׁתַּיִם‑
מַרְאֶה רָגִיל.
אַךְ הִיא תָּעִיף בָּהֶן עֵינַיִם
בְּלִי גִּיל...
 
וּשְׁאֵלָה מָרָה רוֹעֶדֶת
בְּפִי שׁוּלַמִּית:
הַאִם לְכָךְ, אִמְרִי, בּוֹגֶדֶת,
כָּרַתְנוּ בְּרִית?
 
הִיא אֲנָחָה כְּבֵדָה פּוֹלֶטֶת
וַתֵּבְךְּ בַּלָּאט.
וְהַסַּלָדָה מִתְמַעֶטֶת
לְאַט, לְאַט..."
אַלְלַי לִי! אַלְלַי... גּוֹבֵר הַיֵּצֶר,
נִמְשָׁכוֹת יָדַי מֵאֲלֵיהֶן
אֶל תִּפְאֶרֶת אֹדֶם וּבָרֶקֶת,
אֶל מִלִּים נָאווֹת כְּאֶבֶן-חֵן.
 
תְּבַצַּעְנָה אֶת אֲשֶׁר זָמְמוּ,
מַכִּירוֹת הֵן בְּכֹחָן כִּי רָב –
כָּהֲתָה עֵינִי מִשֶּׁפַע זֹהַר
וְאָזְנִי כָּבְדָה מִצְּלִיל זָהָב.
 
לֹא אֵדַע הַבְחִין בְּאוֹר הַשַּׁחַר,
לֹא אַקְשִׁיב לְקוֹל דְּמָמָה דַקָּה.
הַאֲנִי זֹאת, אֱמוּנִים נִשְׁבַּעְתִּי
לְמִלִּים פְּשׁוּטוֹת כִּצְעָקָה?!"
בְּשֶׁכְּבָר הַיָּמִים הָאוֹיֵב הַנּוֹרָא
אֶת שֹׁמְרוֹן הֵבִיא בְּמָצוֹר;
אַרְבָּעָה מְצֹרָעִים לָהּ בִּשְּׂרוּ בְּשׂוֹרָה.
לָהּ בִּשְּׂרוּ בְּשׂוֹרַת הַדְּרוֹר.

כְּשֹׁמְרוֹן בְּמָצוֹר – כָּל הָאָרֶץ כֻּלָּהּ,
וְכָבֵד הָרָעָב מִנְּשׂא.
אַךְ אֲנִי לֹא אֹבֶה בְּשׂוֹרַת גְּאֻלָּה,
אִם מִפִּי מְצֹרָע הִיא תָבוֹא.

הַטָּהוֹר יְבַשֵּׂר וְגָאַל הַטָּהוֹר,
וְאִם יָדוֹ לֹא תִמְצָא לִגְאֹל –
אָז נִבְחָר לִי לִנְפֹּל מִמְּצוּקַת הַמָּצוֹר
אוֹר לְיוֹם בְּשׂוֹרָה הַגָּדוֹל."
הוֹדִיעִינִי מִיָּד
אִם הַחֶדֶר סֻיַּד
וְיֵשׁ לְהִכָּנֵס לְתוֹכוֹ,
כִּי הָיָה פֹּה רַק מַר,
וְעַכְשָׁו פֹּה גַּם קַר,
עַד כְּדֵי לִלְחֹשׁ: ...
 
אֵצֶל אֵם-חֲבֶרְתֵּךְ
הוֹדִיעִי מָה וְאֵיךְ,
הֲתִשְׁלַח צָהֳרַיִם אִם לָאו;
וּמִצְאִי נַעֲרָה
שֶׁתָּבוֹא בְּצַפְרָא,
לְשָׁעָה, בְּעַד לִירָה זָהָב.
 
בְּיוֹם שֵׁנִי הַקָּרוֹב,
לְאַחַר יוֹם הַטּוֹב,
יוֹם הֶחָג לְכֹל יְהוּדִים,
מִנֵּכַר הַמָּגוֹר
אֶל מוֹלֶדֶת הָאוֹר...
יוֹם שֵׁנִי – אַחֲרוֹן מוֹעֲדִים!"
זְכוּרַתְנִי, עוֹדִי תִינֹקֶת,
לִוַּנִי עֶצֶב נִסְתָּר;
בְּבֶגֶד-אֶבְלִי הָיִיתִי
שׁוֹנָה וְנִבְדֶּלֶת מִשְּׁאָר.
 
עָבְרוּ יָמִים וְאֵינֶנִּי
תִּינֹקֶת בֵּין תִּינוֹקוֹת,
אֲבָל לֹא נָגוֹז הָעֶצֶב,
וְטֶרֶם הוּסַר הָאוֹת.
 
עֲדַיִן חוֹצֵץ הַחַיִץ
בֵּינִי לַשְּׁאָר. אַךְ עַתָּה,
עַתָּה שׁוֹנָה וְנִבְדֶּלֶת
נַפְשִׁי בִּשְׁחוֹר יַתְמוּתָהּ."
אַל תַּרְשִׁיעֵנִי, גַּם כִּי חָטָאתִי,
אָנָּא, יַמְתִּין נָא הַגְּזָר.
אַל נָא תַזְכִּיר  –
מִי לִי כָמוֹנִי צָר?
 
אַל תְּנַחֵם – וּמֵתִי לֹא נִקְבַּר עוֹד,
אַל תִּתְרַחֵק נִבְהָל.
רַק לְבָבִי הוּא הַלֵּב הַפָּלוּחַ
בְּחֵץ נִקְמָתִי הַמֻּרְעָל."
פְּגִישָׁה, חֲצִי פְּגִישָׁה, מַבָּט אֶחָד מָהִיר,
קִטְעֵי נִיבִים סְתוּמִים – זֶה דַי...
וְשׁוּב הֵצִיף הַכֹּל, וְשׁוּב הַכֹּל הִסְעִיר
מִשְׁבַּר הָאֹשֶׁר וְהַדְּוָי.

אַף סֶכֶר שִׁכְחָה – בָּנִיתִי לִי מָגֵן –
הִנֵּה הָיָה כְּלֹא הָיָה.
וְעַל בִּרְכַּי אֶכְרַע עַל שְׂפַת אֲגַם סוֹאֵן
לִשְׁתּוֹת מִמֶּנּוּ לִרְוָיָה!"
וּבְכֵן – הַדְּרוֹר. הָאֲזִקִּים הַלָּלוּ,
אֲשֶׁר עָמְדוּ בִּפְנֵי גַרְזֶן-הַמַּשְׂטֵמָה –
מַשּׂוֹר הַשִּׁעֲמוּם נִסֵּר קִמְעָה קִמְעָה...

וּבְכֵן – הַקֵּץ, אֵלָיו הִתְגַּעְגֵּעַ
וּמִפָּנָיו יָרֹא בַּסֵּתֶר, וְהַלֵּב
אֵינֶנּוּ שָׂשׂ, אִם גַּם לֹא עוֹד עָצֵב."
אֲעוֹלֵל כַּגֶּפֶן
שְׁאֵרִית הָרַחַשׁ
וְאֶשְׁלַח מִנְחָה לָךְ
מִזִּמְרַת לִבִּי –
כָּל שֶׁיַּד הָעֶצֶב
לֹא עָקְרָה מִשֹּׁרֶשׁ,
שֶׁקְּדִים-הַזַּעַם
לֹא שָׁדַף עוֹד בִּי.
 
אֲרַפֵּד הַטֶּנֶא
זִכְרוֹנוֹת כִּנֶּרֶת,
וֶרֶד שְׁמֵי הַבֹּקֶר
בֵּין עֲצֵי הַגָּן,
זְהַב הַצָּהֳרַיִם
בְּמֶרְחָב רוֹגֵעַ
וְלִילַךְ הָעֶרֶב
עַל הָרֵי גוֹלָן;
 
זֵכֶר לֵיל הַסַּהַר
עַל חֶלְקַת הַמַּיִם.
זוֹ תְּרוּעַת הָאֹשֶׁר
בַּעֲלוֹת יָמַי,
כְּבִשְׁנִי תוֹלַעַת
בָּהּ אֶקְשֹׁר הַטֶּנֶא
וְאֶשְׁלַח אֵלֶיךָ –
הֲתִשְׂמַח לַשַּׁי?"
. אוָז כפות רוצה להשתחרר, פושט צוארו בתנועה גלמנית, מאומצת, מכאבת. אוז זה המגושם, המגוּחך, היה לסמלי, לטרגי, ורגע ארוך עמדתי לפניו, הסתכלתי בו, הסתכּלתי בי דרכּוֹ – באדם הכפות.
זה כוחו של ביטוּי לירי. יוצרו של לאוקון על יסורי לאוקון סיפר, את רצונו של לאוקון להשתחרר מגיפופי מוֶת גיבש. סגר בשיש. ובהתרגשותך לפני לאוקן התרגשות אסתיטית היא, מגע אמנות בחוּש אמנוּתי. וכאן – מגע אדם באדם. כוחו של ביטוּי לירי."
כְּעֵינָיו – אֲפֹרוֹת עֵינֶיהָ
וְעָמֹק-נוּגֶה מַבָּטָן;
וּבִזְהַב שִׁפְעַת תַּלְתַּלֶּיהָ
גַם אֶצְלָהּ מָהוּל אַרְגָמָן.

כְּאָבִיהָ תַּזִיל מַרְגוֹעַ,
תְּנַחֵם וְתַרְוֶה עֶדְנָה,
וְכָמוֹהוּ תַּכֶּה, פָּצוֹעַ
עַד זוֹב דָם, הַיָד הַקְטַנָה.

אוֹת רָזִים סָמוּי מֵעֵינַיִם,
רֶמֶז-מָה מֻפְלָא מֵהָבִין,
בַּחוּט הַזֶה הָאַמִּיץ שִׁבְעָתַיִם
מִסָּבָא אֶל נֶכֶד וָנִין."
וְגַם הַהֵד נָדַם... וְלֹא שָׂרַד מְאוּם
מֵהַזָּהָב הַטּוֹב שֶׁל מִכְמַנֵּי עָבָר.
עַתָּה אֶבְיוֹן הַלֵּב, עַתָּה הַלֵּב עָגוּם,
עַתָּה הוּא קַר.

וְאֵיךְ יִחְיֶה אָדָם? וְאֵיךְ יוּכַל לָהֶם,
לְבִעוּתֵי הֹוֶה וּלְרֹגֶז הַבָּאוֹת,
בְּאֵין לוֹ כְּנַף-מַחְסֶה, בְּאֵין לוֹ חֵיק-הָאֵם
שֶׁל זִכְרוֹנוֹת?"
מַר נָשִׁי הַשַּׁתְקָן – שְׁתִיקָה סְיָג לְחָכְמָה –
וּשְׁכֶנְתּוֹ הַצְּנוּמָה,
לֹא יִחְיוּ בְּשָׁלוֹם, וִיהִי מָה! לֹא יִחְיוּ בְּשָׁלוֹם
אַף לֹא יוֹם!
 
לֹא יוּכַל מַר נָשִׁי, לֹא יוּכַל שְׂאֵת שִׁפְעַת דִּבּוּרָהּ –

לֹא תִּמְחַל הַשְּׁכֵנָה שְׁתִיקָתוֹ לַשַּׁתְקָן הַגָּדוֹל,
עַד עוֹלָם לֹא תִּמְחֹל!
 
הֵן אֵינִי חַקְלַאי, הוּא אוֹמֵר, וְאֵינִי גַּם פַּיְטָן,
רַחְמָנָא לִצְלַן...
מָה אֲנִי, הִיא תָּשִׁיב, מַה כּוֹחִי כִּי אַטִּיף
לְרֹאשׁ הַסְּנִיף...
 
וְלֹא יִחְיוּ בְּשָׁלוֹם, וִיהִי מָה! לֹא יִחְיוּ בְּשָׁלוֹם
אַף לֹא יוֹם!
מַר נָשִׁי הַשַּׁתְקָן – שְׁתִיקָה סְיָג לְחָכְמָה –
וּשְׁכֶנְתּוֹ הַצְּנוּמָה."
כֹּחִי הוֹלֵךְ וָדָל –
הֱיֵה נָא טוֹב אֵלַי, הֱיֵה נָא טוֹב אֵלַי!
הֱיֵה לִי גֶשֶׁר צַר מֵעַל לִתְהוֹם תּוּגָה, מֵעַל תּוּגַת יָמַי
הֱיֵה נָא טוֹב אֵלַי, הֱיֵה נָא טוֹב אֵלַי! הֱיֵה לִי נֶפֶשׁ-מָה
הֱיֵה מִשְׁעָן לַלֵּב, הֱיֵה אִילָן מֵצֵל עַל פְּנֵי מִדְבַּר שְׁמָמָה.
הֱיֵה נָא טוֹב אֵלַי! הַלַּיְלָה כֹּה אָרֹךְ, הַשַּׁחַר כֹּה רָחוֹק.
הֱיֵה לִי אוֹר מְעַט, הֱיֵה שִׂמְחַת-פִּתְאֹם,
הֱיֵה לִי לֶחֶם חֹק!"
אַתָּה לִי – כְּקֶדֶם, וְכָךְ – עַד הַסּוֹף
נָעוּל וְגָלוּי וְנָכְרִי וְקָרוֹב.
אַתָּה לִי – שָׂרֶטֶת בַּלֵּב, וְדָמָהּ
מַסְמִיק וּמַבְרִיק וְרוֹנֵן בָּרָמָה.
הַקְשִׁיבָה, הַקְשֵׁב לוֹ לַקּוֹל הַפּוֹרֵץ!
אֵלֶיךָ, עָלֶיךָ, מִמְּךָ – עַד הַקֵּץ..."
זָכוֹר אֶזְכֹּר: מֵעֲבָרִים
נִצְּבוּ הָרִים כְּנֵד;
מֵרֹאשׁ פִּסְגָּה בְּשִׁיר אַרְעִים
אֶקְרָא: הֵידָד, הַנְּעוּרִים!
וַיַּעַן הֵד.

עָבְרוּ שָׁנִים. הוּעַם הַפָּז,
פְּסָגוֹת הָפְכוּ מִישׁוֹר.
אַךְ הֵד-הָרִים צָלוּל וָעָז
אַךְ הֵד-הָרִים עַתָּה כְּאָז
זָכוֹר אֶזְכֹּר.

אַשְׁרֵי הַלֵּב אֲשֶׁר הִצִּיל
לְיוֹם עֶבְרָה וָאֵיד –
וְלוּ רַק דְּמוּת, וְלוּ רַק צְלִיל,
וְלוּ רַק צֵל-אוֹרָה קַלִּיל,
וְלוּ רַק הֵד."
וּצֵאתִי לִסָּקֵל, יָשְׁבוּ הַדַּיָּנִים
וְדֹם הֵנִידוּ רֹאשׁ.
אָרוּר, אָרוּר אֲשֶׁר הִרְבִּיץ חַטָּאת
לְפֶתַח לֵב אֱנוֹשׁ!
 
נָשַׁךְ אָבָק לוֹהֵט רַגְלַי הַיְחֵפוֹת
כֹּחִי הָלַךְ וָדָל;
קוֹצֵי צָבָר חִוְרִים לְאֹרֶךְ הַנָּתִיב
וְשַׁחַק מַחְשֶׁה מֵעָל.
 
וְכֹה אֶצְעַד, אֶצְעַד, וְיֵשׁ אֶפְנֶה
וְאַחֲרַי אַבִּיט, אַמְתִּין:
אוּלַי הוּנַף סוּדָר בִּידֵי אוֹתוֹ הָאִישׁ
עַל סַף בֵּית-דִּין?"
נֵבֶל מַיִם בַּיָּד עַל הַשֶּׁכֶם
מַעְדֵּר, מַגְרֵפָה וָסַל –
לְשָׂדוֹת רְחוֹקִים, לֶעָמָל.
 
מִיָּמִין – הָרִים כְּמִשְׁמֶרֶת,
מֶרְחֲבֵי שְׁדֵמוֹת לְפָנַי,
וְרָנִים בִּי עֶשְׂרִים אֲבִיבַי.
 
מְנָת חֶלְקִי עַד הַגִּיעַ קִצִּי:
קָמָתֵךְ הַזּוֹהֶרֶת בַּשֶּׁמֶשׁ
וַעֲפַר דְּרָכַיִךְ. אַרְצִי."
הִיא פּוֹנָה וְקוֹרֵאת לוֹ בִּשְׁמוֹ.
וְקוֹלָהּ כְּתָדִיר;
וַאֲנִי בְּקוֹלִי לֹא אֶבְטַח,
פֶּן יַסְגִּיר.

הִיא עוֹבֶרֶת בָּרְחוֹב לְצִדּוֹ
קֳבָל עָם, קֳבָל אוֹר;
וַאֲנִי בְּחֶשְׁכַת עֲרָבִים
בַּמִּסְתּוֹר.

לָהּ טַבַּעַת זָהָב עַל הַיָּד,
מַבְרֶקֶת, שְׁלֵוָה;
אַךְ כַּבְלֵי בַּרְזִלִּי – מוּצָקִים
פִּי שִׁבְעָה!"
מִיכַל, אָחוֹת רְחוֹקָה! לֹא נִתַּק חוּט הַדּוֹרוֹת,
לֹא שָׁלְטוּ בְּכַרְמֵךְ הַנּוּגֶה חֲרֻלֵּי הַזְּמָן,
עַל כְּתֹנֶת מִשְׁיֵךְ לֹא דָהוּ פַּסֵּי אַרְגָּמָן
וְצִלְצוּל אֶצְעֲדוֹת זְהָבֵךְ עוֹד הָאֹזֶן תִּקְלֹט.

לֹא אַחַת רְאִיתִיךְ נִצֶּבֶת לְיַד הָאֶשְׁנָב,
בְּעֵינֵךְ הַיָּפָה מְהוּלִים גַּאֲוָה וָרֹךְ;
מִיכַל, אָחוֹת רְחוֹקָה, אֲנִי עֲצוּבָה כָּמוֹךְ,
כָּמוֹךְ נְדוּנוֹתִי לָבוּז לַאֲשֶׁר אֹהַב."
עִצְּבוֹן גּוֹרָלוֹ שֶׁל חוֹנִי
הֵעִיב אֶת נַפְשִׁי הַיּוֹם:
פָּגַשׁ בּוֹ אָדָם בַּדֶּרֶךְ
וְלֹא בֵּרְכוֹ לְשָׁלוֹם.
 
הֲלֹא הַדּוֹר לֹא דוֹרוֹ הוּא,
הֲלֹא מוּזָר הוּא לַכֹּל,
וְתַחַת כֹּבֶד הַנֵּטֶל
שֶׁל מְרִי בְּדִידוּתוֹ יִפֹּל.
 
הִנֵה גַם אֲנִי לָבֶטַח
יָשַׁנְתִי בְּסֵתֶר חוֹמָה;
אָכֵן בְּעָבְרִי בַּדֶּרֶךְ
בִּרְכַּת שָׁלוֹם לֹא אֶשְׁמַע.
 
הִנֵה בְּחָלְמִי וְזָרוּ
מַכָּר וְרֵעַ גַּם לִי.
צִלּוֹ הֶעָגוּם שֶׁל חוֹנִי
פָּרוּשׂ עַל פְּנֵי מִשְׁעוֹלִי."
חוט של חן מתוּח על הספר הקטן ואין פלא: הגבּוֹר הראשי זה אך מלאוּ לו ארבע שנים.
ז'ורז' דיאמל הוא סופר צרפתי ידוּע שכתב כמה רומנים, ספוּרים ושירים. עתה שני בנים לו, שני יצורים זעירים, חביבים הוא יושב ומהרהר:  והוא רוצה להציל מתהום הנשיה, ולוּ רק משהוּ, קורטוב, פרור. והוא רושם, קובע פרטי חייהם של בּבּו וזזו.
החכמות שהם משמיעים, התגליות שהם מגלים, שהוא מגלה בהם, נצחונות וכיבושים, תבוסות ואכזבות. הוא מספר איך בעטיוֹ אבד לבּבּו האמוּן באדם: . מזהיר דיאמל.
הוא מספר על עצמת האינסטינקטים הטמונים בילד. 
נְקִישַׁת דַּלְתִּי, חֲרִיקַת הַסְּגוֹר,
קוֹל פְּסִיעוֹת בָּרְחוֹב – וּדְמָמָה.
אִם אֶפְרֹשׂ יָדַי, אִם אֶקְרָא: חֲזֹר! –
לֹא תִרְאֶה אֶת זֹאת, לֹא תִשְׁמַע.
 
שָׂא נָא לְנַפְשִׁי קִלְלַת מִרְיָהּ,
גְּזַר גַּאֲוָתוֹ – לְלִבִּי.
כִּבְדִידוּת עִוֵּר בְּחוּצוֹת קִרְיָה
בְּדִידוּתִי שֶׁלִּי וְעָצְבִּי."

אלה הם חוטי המסכת. ידעה יד הפייטן לרקום עליה רקמת דמיון ואת תוגת-חיי-יחיד לרומם לידי סמל של גורל העם.
סמליות היא ביטויו הטבעי, האורגני של יצחק למדן, עד כי אינך משגיח בה כמעט. אולי גורמת לזה בהירותם של הסמלים הללו. לא פרשת-שבילים בלב יער, לא אורות לילה מתעים, אלא דרך המלך. נהרה. ועוד סגולה אחת: עבריותם. מרשרשים הם בקרקע התנך ויונקים לשד קדומים ממקור לא אכזב זה, גושרים גשר נאמן ומקרבים רחוקים.
אופינית לה לפואֶמה גם צניעות הצער. זו הצניעות האפרתית, הכובשת את היצר: לזעוק, לספוק כפים. כי הרי גם בלאו הכי נוקב הצער עד תהום."
בְּרִית הַהֵד הַכְּרוּתָה בֵּינֵינוּ
לֹא יָכְלוּ לָהּ צִבְאוֹת הַיָּמִים,
עוֹד מֵאִיר בִּתְהוֹמוֹת לִבֵּנוּ
זֵכֶר  טָהוֹר וְתָמִים.
 
עַל הָהָר הֵם עוֹמְדִים הַשְּׁנַיִם,
גִּיל חַיִּים בָּהּ פּוֹרֵץ וּמַמְרִיא,
הוּא חִוֵּר וַעֲמֹק-עֵינַיִם,
חֵן שָׁקֵט שֶׁל נַעַר עִבְרִי.
 
הוּא אוֹמֵר לָהּ: קוֹלֵךְ כְּמִקֶּדֶם
קוֹל רוֹעִים בְּהָרֵי-יְהוּדָה.
מַהוּ סוֹד הַנִּיבִים הַלָּלוּ,
לְהַרְקִים בַּלֵּב אַגָּדָה?
 
מַה סּוֹדָם כִּי לִוּוּ אֶת שְׁנֵינוּ
בְּאָרְחוֹת גּוֹלָה נְשַׁמִּים,
וְלַבְּרִית הַכְּרוּתָה בֵּינֵינוּ
לֹא יָכְלוּ צִבְאוֹת הַיָּמִים?"
הַגּוּף הָרָפֶה הַזֶּה,
הַלֵּב הַזֶּה הֶעָגוּם
יִהְיוּ לְרִבּוֹא גַרְגְּרִים שֶׁל עָפָר פּוֹרֶה,
לְכֹחוֹת אֲדָמָה הַצּוֹפִים לְיוֹרֶה
וּפוֹרְצִים עַלִּיזִים לָרוּם.
 
עִם בִּרְכַּת הַיּוֹרֶה אֶשְׁתַּרְבֵּב לַמֶּרְחָב
בֵּין סִדְקֵי אֲרוֹנִי,
בֵּין גּוּשֵׁי אֲדָמָה רָוִים,
וְאָצִיץ לְעֵינַיִם לֵאוֹת-הַשָּׁרָב
בְּעֵינַי – עֲשָׂבִים."
קַח אֶת יָדִי בִּשְׁתֵּי יָדַיִם טוֹבוֹת,
בִּלְטִיפַת אַחִים.
שְׁנֵינוּ יָדַעְנוּ: הָאֳנִיָּה הַטְּרוּפָה
לֹא תַגִּיעַ לְחוֹף מִבְטַחִים.

מְחֵה דִמְעָתִי בְּדִבְרֵי נֶחָמָה, יְחִידִי –
נַפְשִׁי מָרָה.
שְׁנֵינוּ יָדַעְנוּ: הַבֵּן הַנּוֹדֵד
לֹא יִרְאֶה עוֹד אֶת שְׁמֵי הַמְּכוֹרָה."
כָּאן עַל פְּנֵי אֲדָמָה – לֹא בֶּעָבִים, מֵעָל –
עַל פְּנֵי אֲדָמָה הַקְּרוֹבָה, הָאֵם;
לְהֵעָצֵב בְּעָצְבָּהּ וְלָגִיל בְּגִילָהּ הַדַּל
הַיּוֹדֵעַ כָּל כָּךְ לְנַחֵם.

לֹא עַרְפִלֵּי מָחָר – הַיּוֹם הַמּוּמָשׁ בַּיָּד,
הַיּוֹם הַמּוּצָק, הֶחָם, הָאֵיתָן:
לִרְווֹת אֶת הַיּוֹם הַזֶּה, הַקָּצָר, הָאֶחָד,
עַל פְּנֵי אַדְמָתֵנוּ כָּאן.

בְּטֶרֶם אָתָא הַלֵּיל – בּוֹאוּ, בּוֹאוּ הַכֹּל!
מַאֲמָץ מְאֻחָד, עַקְשָׁנִי וָעֵר
שֶׁל אֶלֶף זְרוֹעוֹת. הַאֻמְנָם יִבָּצֵר לָגֹל
אֶת הָאֶבֶן מִפִּי הַבְּאֵר?"
הַיּוֹם בְּטֶרֶם נִפְטַר, הַשַּׁחַק עוֹד מַאְדִּים,
וּכְבָר רָבְצָה עַל הַכֹּל תּוּגַת עַרְבִית עֲקָרָה.
יָפָה הַשָּׁעָה הַזֹּאת לְסַפֵּר סִפּוּרֵי בַּדִּים:

 
הָיֹה הָיְתָה נַעֲרָה וְלָהּ רַגְלַיִם קַלּוֹת
לַחְפֹּז אַחֲרֵי הַחוֹרֵשׁ עִם מֶשֶׁךְ-זֶרַע בַּיָּד.
רָחוֹק הַשָּׂדֶה הַהוּא: שָׁמָּה כָּל נְתִיבוֹת
גָּדַר הַגּוֹרָל לָעַד.
 
גָּדַר הַגּוֹרָל לָעַד, אַךְ רֶגַע קָט וְאֵינֵךְ,
אַרְבַּע פִּנּוֹת הַמִּשְׁכָּן נָגְעָה בָּן רוּחַ קָדִים.
– שָׂבַעְתִּי עָצְבֵּךְ, עַרְבִית! לִבִּי אֵינֶנּוּ הוֹלֵךְ
אַחֲרֵי סִפּוּרֵי בַּדִּים."
אּם אֶת חַיַּי לֹא נָתַתִּי לָעָם,
לוּ עִנּוּי מוֹתִי מְמֻשָּׁךְ
יְחַלֶּה אֶת פְּנֵי הָאֵל הַנִּזְעָם,
כְּמִיתַת בִּתּוֹ שֶׁל יִפְתָּח.
 
וּבְבוֹא הַכּוֹרֵת לִכְרֹת אֶת נוֹפִי –
לוּ קוֹל גַּרְזִנּוֹ יִתְעָרָב
בְּקוֹלוֹת רִנָּה שֶׁל אַחִים עֲיֵפִים,
בְּשׁוּבָם בְּשָׁלוֹם מִן הַקְּרָב."
רַק זֹאת: לִהְיוֹת טוֹבָה בְּעֵינֶיךָ,
זַכָּה וּפְשׁוּטָה כִּימֵי הֶעָבָר,
וְאֶת קוֹמָתִי בְּטֶרֶם הֵשַׁחָה
עָקַת הַמַּשָּׂא שֶׁל נֹחַם עָקָר.
 
אֲזַי, הֵן אֲזַי נַפְשִׁי הַנִּפְתֶּלֶת,
נַפְשִׁי הַתּוֹעָה בִּדְרָכִים נְלוֹזוֹת
תִּלְבַּשׁ מֵחָדָשׁ אֶת שַׂלְמַת הַתְּכֵלֶת...
טוֹבָה בְּעֵינֶיךָ – רַק זֹאת!"
לִרְאוֹת שֵׁנִית שׁוּרוֹת שֶׁנִּכְתְּבוּ מִכְּבָר,
הַדְּיוֹ דֵהָה כִּמְעַט,
וּמַשֶּׁהוּ הִצְהִיב הַנְּיָר הַמְקֻמָּט,
וְרֵיחַ שֶׁל עָבָר.
 
הוֹי מַגָּעָהּ הַקַּל, הוֹי שִׁלְטוֹנָהּ הָרַב
שֶׁל יַד הַזִּכְרוֹנוֹת!
הִנֵּה נִתַּן הָאוֹת, וְאַךְ נִתַּן הָאוֹת –
וְהָרָחוֹק קָרָב."
אֵינִי קוֹבְלָה! בְּחֶדֶר צַר
תִּמְתַּק כָּל כָּךְ עֶרְגַּת מֶרְחָב;
לִימֵי תוּגָה, לַסְּתָו הַקַּר
יֵשׁ אַרְגָּמָן וְיֵשׁ זָהָב.
 
אֵינִי קוֹבְלָה! נוֹבֵעַ שִׁיר
מִפֶּצַע-לֵב בְּאָהֳבוֹ,
וְחוֹל-מִדְבָּר – כְּיֶרֶק-נִיר
מֵרֹאשׁ פִּסְגָּה, מֵהַר נְבוֹ."
רוּחַ עֶרֶב צוֹנֶנֶת נָשְׁבָה בְּפָנַי,
רוּחַ עֶרֶב אִוְּשָׁה לִי: 
 
אָנָּא סְלַח לְעָצְבִּי! אָנָּא שָׂא הַמַּשָּׂא
שֶׁל שִירַי הַמָּרִים, שֶׁל עֵינַי הַלֵּאוֹת.
וְהוֹסַפְתָּ לִהְיוֹת לִי מִשְׁעָן וּמָעֹז
וְהוֹסַפְתָּ לִהְיוֹת לִי מַתַּת נְהָרָה
עַד הַלֵּיל הַקָּרֵב כַּאֲשֶׁר חִדָּלוֹן
יַעֲצֹם אֶת עֵינַי בְּיָדוֹ הַקָּרָה."
בָּעֶרֶב, בַּסְּתָו, בִּצְרִיף-פּוֹעֲלִים, בַּמּוֹלֶדֶת,
עֲפַר הָרִצְפָּה, סִדְקֵי הַקִּירוֹת הַדַּקִים,
בְּקֶרֶן-זָוִית עֲרִיסָה בְּלִבְנַת כִּסּוּיֶיהָ,
בַּחַלּוֹן – מֶרְחַקִּים.
 
הַנְחוּנִי כְּאָז, עָמָל עַקְשָׁנִי וְתוֹחֶלֶת!
שֶׁלָּךְ אָנֹכִי, דַּלּוּת סַבְלָנִית וּבָרָה!
נִגְּשׁוּ תִינוֹקוֹת, הִסְתַּכְּלוּ, הֶחֱרִישׁוּ, עַל מַה זֶּה
נֶעֶצְבָה הַדּוֹדָה הַזָּרָה?"
זֶה נֵטֶל הַשְּׁתִיקָה לָאָרֶץ מְדַכְּאֵנִי,
זוֹ חֶרֶב הַשְּׁתִיקָה גוֹזְרָה אֶת לְבָבִי.
אֲנִי עוֹדֶנִּי פֹּה וּמַמְתִּינָה – עוֹדֶנִּי,
וְדַם שִׁירַי פָּלוּט עוֹד מַאְדִּים סְבִיבִי.
 
הַמָּוֶת הוּא דוֹמֵם, אָכֵן נִדֹּם כֻּלָּנוּ
כְּתֹם, בְּבוֹא הַיוֹם, הָאֹרַח הַקָּצֵר;
אַךְ לַחַיִּים יֵשׁ קוֹל וְנִיב לָהֶם, וְלָנוּ
הֶמְיָה לַנִּיב הַזֶּה וְהֵד צָלוּל וָעֵר.
 
הִיא מַקְפִּיאָה אוֹתִי. עִמָּהּ אֵימַת הַקֶּבֶר
אֶת פִּיהָ הֶעָקֹם פּוֹעֶרֶת לִבְלִי חֹק – –
אֲנִי עוֹדֶנִּי פֹּה – – עוֹדֶנִּי פֹּה – – מֵעֵבֶר – –
הַכֵּנִי בְּמִלִּים! אַךְ אַל נָא – אַל תִּשְׁתֹּק!"
וְזֶהוּ? רַק זֶה?
וְאֶל זֶה לָשֵׂאת עֵינַיִם כָּלוֹת,
וְאֶל זֶה שְׂפָתַיִם צְמֵאוֹת לְשַׁרְבֵּב,
וּבָזֶה לְחַמֵּם אֶת הַלֵּב
בְּצִנַּת לֵילוֹת?
בְּשֶׁל זֶה לְנָאֵץ אֱלֹהִים,
וְלִבְעֹט בְּעֻלּוֹ?
זֶה... וְתוּ לֹא... תּוּ לֹא?"
הֵן לֹא חָרַשְׁתִּי, גַּם לֹא זָרַעְתִּי,
לֹא הִתְפַּלַּלְתִּי עַל הַמָּטָר.
וּפֶתַע, רְאֵה-נָא! שְׂדוֹתַי הִצְמִיחוּ
דָּגָן בְּרוּךְ שֶׁמֶשׁ בִּמְקוֹם דַּרְדַּר.

הַאִם הוּא סְפִיחַ תְּנוּבוֹת מִקֶּדֶם,
חִטֵּי חֶדְוָה הֵם, קְצוּרִים מֵאָז?
אֲשֶׁר פְּקָדוּנִי בִּימֵי הָעֹנִי,
בָּקְעוּ עָלוּ בִּי בְּאֹרַח רָז.

שַׂגְשֵׂגְנָה, שְׂגֶינָה, שַׁדְמוֹת הַפֶּלֶא
שַׂגְשֵׂגְנָה, שְׂגֶינָה, וּגְמֹלְנָה חִישׁ!
אֲנִי זוֹכֶרֶת דִּבְרֵי הַנֹחַם:
תֹּאכְלוּ סָפִיחַ וְאַף סָחִישׁ."
יָדַעְנוּ סִימְבּוֹלִיזְם –
עַיֵּן בְּמֶטֶרְלִינְק;
יָדַעְנוּ רוֹמַנְטִיזְם –
עַיֵּן בִּשְׁמֶטֶרְלִינְק;
 
יוֹדְעֵים סוֹצְיָאלִיזְם
בְּבֶן-יַעֲקֹב עַיֵּן,
וְרַק עַל פוּ-טוֹ-רִיזְם
תּוֹהִים... הֲיִתָּכֵן?
 
וְיוֹם אֶחָד, בַּחֹרֶף,
בְּמוֹצָאֵי שַׁבָּת
אָמְרָה רָחֵל קְשַׁת עֹרֶף
לְתַקֵּן הַמְּעֻוָּת...
 
גּוֹרְדוֹן, אַחַר רְגָעַיִם
אַדִילִינֶשׁ, חָרַץ;
לָטַשׁ, לָטַשׁ עֵינַיִם
וַיֵּרָדֵם בָּרָץ;
 
וְתַן הִפְסִיק דְּבָרֶיהָ
בִּשְׁאֵלָה קְצָרָה:
הֲיֵשׁ לַפוּ-טוֹ-רִיזְם
מַגָּע אֶל שְׂעוֹרָה?...
 
רָחֵל שָׁתְקָה נִכְלֶמֶת,
וַתֵּאָנֵחַ מַר.
וְהִנֵּה עַל מְאַלֶּמֶת
שִׂיחָה נָסַבָּה כְּבָר..."
אַךְ אַבְנֵי הַמַּרְצֶפֶת
לֹא תִרְוֶינָה מַתַּת הַיּוֹרֶה.
הַפְּרֻדָּה הַנִּפְעֶמֶת
לֹא תֹאמַר פֹּה שִׁירָה לַבּוֹרֵא.
וְאָזְנָהּ שֶׁל רַקֶּפֶת
לֹא תַוְרִיד טֶרֶם עֵת,
לֹא תַוְרִיד בְּבוֹא הָעֵת
בְּבֶטוֹן-מִדְרָכוֹת הַמֵּת."
מַה לֵּאֶה הַלֵּב בְּלֵילוֹת לֹא-שְׁנָת,
בְּלֵילוֹת לֹא-שְׁנָת מַה כָּבֵד הָעֹל.
הַאֶשְׁלַח יָדִי לְנַתֵּק הַחוּט,
לְנַתֵּק הַחוּט וְלַחְדֹּל?

אַךְ הַבֹּקֶר אוֹר; בְּכָנָף זַכָּה
עַל חַלּוֹן חַדְרִי הוּא דוֹפֵק בַּלָּאט.
לֹא אֶשְׁלַח הַיָּד לְנַתֵּק הַחוּט.
עוֹד מְעַט לִבִּי, עוֹד מְעָט!"
כָּאֵלֶּה בָּאָבִיב יָמוּתוּ,
אֲנִי יוֹדַעַת זֹאת,

חַיִּים יִגְאוּ, חַיִּים יָרֹנּוּ
בְּרִבֹּאוֹת קוֹלוֹת:
כָּל הַדְּבָרִים יִהְיוּ לְפֶתַע
גְּלוּיִים לְמֵרָחוֹק
וְהָאָדָם יִבְטַח בְּאֹשֶׁר
בְּהִיר נֶפֶשׁ כְּתִינוֹק:
חִידַת חַיִּים תִּהְיֶה וּבֶנֶת,
צוּקַת חַיִּים – קַלָּה.
 
כָּאֵלֶּה בָּאָבִיב יָמוּתוּ –
בְּרָכָה הִיא אוֹ קְלָלָה?"
תִּקְרְאִי נָא בִּשְׁמִי לְבִתֵּךְ הַקְּטַנָּה,
לְהַצִּיב לִי יָד.
כֹּה עָגוּם –
לַעֲבֹר לָעַד.
 
שִׁירִי הַיָּתוֹם,
זֶה נִגּוּן עַרְבִּי שֶׁנָּדַם –
הִיא תַשְׁמִיעַ-תַּמְשִׁיךְ בְּבֹקֶר-יוֹם.
 
זֶה חוּטִי שֶׁנִּתַּק
יְשֻׁזַּר אֶל בִּתָּהּ, נֶכְדָּתָהּ –
לַמֶּרְחָק."
אֲנִי מֵעוֹדִי הֲפַכְפֶּכֶת:
בְּעֶצֶם לִבְלוּב אֲבִיבָם
רְגָשׁוֹת – כְּעָלִים בְּשַׁלֶּכֶת –
נוֹשְׁרִים, נִשָּׂאִים וְאֵינָם.
 
רַק בָּךְ לֹא מָעַלְתִּי אַף פַּעַם,
רַק אַתְּ לִי. אִמִּי-אֲדָמָה,
בִּימֵי הָעַצֶּבֶת, הַזַּעַם,
בְּיוֹם בְּשׂוֹרַת-נֶחָמָה.
 
כְּאָז בַּיַלְדוּת הַנּוֹהֶרֶת,
רַק לָךְ נֶאֱמֶנֶת תָּמִיד,
אָבוֹא אֶת לֶחְיִי הַחִוֶּרֶת
אֶל שֹׁזֶף לֶחְיֵךְ לְהַצְמִיד."
אַתְּ זוֹכֶרֶת? אָבִיב וּבֹקֶר
(הָאָבִיב, הַבֹּקֶר – אַיָּם?)
לְרַגְלֵי הַכַּרְמֶל – גַּנֵּנוּ,
וּמִנֶּגֶד לוֹ – כֹּחַל-הַיָּם.
 
אַתְּ מִתַּחַת לָעֵץ עוֹמֶדֶת
וַאֲנִי עַל בַּד, כְּצִפּוֹר;
בְּצַמֶּרֶת זַיִת מָכְסֶפֶת
עֲנָפִים מַשְׁחִירִים נִזְמֹר.
 
וְרִשְׁרוּשׁ מַשּׂוֹרֵךְ מִלְּמַטָּה
כֹּה קָצוּב מַגִּיעַ אֵלַי,
וַאֲנִי מִמַּעַל עָלַיִךְ
מַמְטִירָה קִטְעֵי חֲרוּזַי.
 
אַתְּ זוֹכֶרֶת? בֹּקֶר וָאֹשֶׁר...
זֶה הָיָה, זֶה אֵינֶנּוּ יוֹתֵר.
כָּאָבִיב הַקָּצֵר בְּאַרְצֵנוּ
כֵּן אֲבִיב-הַיָּמִים הַקָּצֵר."
בַּיַּעַר, בְּמָקוֹם שָׁם לִבְנִים בְּהָמוֹן
הֵצִיצָה עֵין-כֹּחַל שֶׁל פֶּרַח קָטֹן.
מִקֹּדֶם בְּשֶׁקֶט
הֵנִיעַ יָדוֹ יְרַקְרֶקֶת,
אַחַר הִתְמַתַּח לוֹ
הִבְקִיעַ הַדֶּרֶךְ אֶל עָל
וְחֶרֶשׁ שָׁאַל:
רוֹאֵנִי כִּי חַם וּבָהִיר מִסָּבִיב
אִמְרוּ, הַאֱמֶת הִיא שֶׁזֶּהוּ אָבִיב?
אִמְרוּ לִי, אִם זֶהוּ אָבִיב?"
כָּזֹאת אֲנֹכִי: שְקֵטָה
כְּמֵימֵי אֲגַם,
אוֹהֶבֶת שַׁלְוַת חֻלִּין, עֵינֵי תִינוֹקוֹת
וְשִירָיו שֶל פְרַנְסִיס זַ׳ם.

בְּשֶׁכְּבָר הַיָּמִים עָטְתָה נַפְשִי אַרְגָּמָן.
וְעַל רָאשֵי הֶהָרִים
לְאֶחָד הָיִיתִי עִם הָרוּחוֹת הַגְּדוֹלוֹת,
עִם צְרִיחַת נְשָׁרִים.

בְּשֶׁכְּבָר הַיָּמִים... זֶה הָיָה בְּשֶׁכְּבָר הַיָּמִים.
הַעִתִּים מִשְתַּנוֹת
וְעַכְשָׁו –
הִנֵּה אָנֹכִי כָּזֹאת."
יֵשׁ עִיר נִדַּחַת בַּגָּלִיל
וּלְרוֹפֵא אוֹתָהּ הָעִיר
חָלוּק עִם כִּיס זָעִיר.
אֵין פֶּלֶא בַּדָּבָר עַד כָּאן:
חֲלוּק רוֹפְאִים עִם כִּיס קָטָן
חָזוֹן מְאֹד רָגִיל.
 
עַד כָּאן אֵין פֶּלֶא. אַךְ פִּתְאֹם
בַּכִּיס הַקָּט נִמְצָא מָקוֹם,
נִמְצָא מָקוֹם בּוֹ דַּי
לְמַה שֶׁהוּא רָחָב כַּיָּם,
לְמַה שֶׁהוּא פּוֹעֵם וְחָם,
רוֹצֶה, סוֹבֵל וְחַי!
 
לֵב בַּת-אָדָם בַּכִּיס הַצַּר.
הַיְאֻמַּן כִּי יְסֻפַּר?..."
יחד היינו על שפת כּנרת ובשדותיה יחד עבדנו. שנים רבות עברו מאז והשכיחוּ מלב כמה פרטי הוַי. כמה קוי אופי. ורק צוקי-זכרונות של יום-חג או יום-איד מזדקרים פה ושם בודדים.
בראשונה לא השגחתי בה כלל, ב. היא נראתה כבת ארבע-עשרה. נמוכה, פנים לה עגוּלים תינוקיים, אף סולד ושתי צמות קצרות מרקדות על כתפיה.
אותו יום עבדנו בגן הירקות, למטה. זוכרת אני איך הגיעו לאזנינו צריחות עמומות, איך נשכה הבְּטֶחָה: , איך רצנו למעלה אל החוה. שם נודע לנו: רוח מערבית חזקה הִפריחה סחבה בוערת עד הגורן שלנו והבעירה אותה.
הגורן! תלוליות זהב אלה, ברכת אדמתנו, הלא בחרוף נפש נעמוד עליכן בפני צר!
עשו כל אשר היה לעשות: חרשו מסביב וערמה אולי 
הוֹי, אַרְצִי, הוֹרָתִי, מַדּוּעַ
כֹּה שָׁדוּף נוֹפֵךְ וְעָצֵב?
זִכְרוֹנָהּ שֶׁל אֶרֶץ חוֹרֶגֶת
בְּלִי מֵשִׂים עוֹלֶה עַל הַלֵּב:
 
עַל גִּבְעָה – פִּרְחֲחֵי אַשּׁוּחַ,
בַּמִּישׁוֹר – יְשִׁישֵׁי אַלּוֹן.
בַּמּוֹרָד, עַל חוֹפֵי הַפֶּלֶג,
בְּנוֹת לִבְנֶה בִּכְסוּת שַׁבָּתוֹן;
 
יַד הַשֶּׁמֶשׁ תִּקְצַר מִתְּקֹעַ
בְּלֵב הַיַּעַר רֹמַח אָדֹם,
יוֹם תָּמִים בְּמִשְׁכַּן בְּנֵי אֹרֶן
אֲפֵלָה רֵיחָנִית וַחֲלוֹם.
 
הוֹי, אִמִּי! הֵן נֶחֱלֶה עָלַיִךְ,
הֵן נִתְבַּע עֶלְבּוֹנֵךְ מֵאֵל –
עַל מֻכֵּי צָהֳרַיִךְ כְּקֶדֶם
עוֹד תַּרְעִיפִי נִיחוֹחַ וָצֵל."
בּ על העליה השניה. בצבעים כה טרגיים מתאר הוא את גורלם ההירואי של האנשים הללו עד כי הלב מתכווץ מרחמים: קורבנות חיורים שעלו לגרדום בשם המולדת. ואני לא כך ראיתים. לא כקרבנות, אלא כובשים, מעפילים, כאותם ההררים-אלפּיניסטים, אשר תהום פעוּרה לרגליהם והם צועדים צעוד ועלה, ונושמים אויר פסגות, וחוזים בשחר הבוקע, ולמענם פורחים פרחי אַדלוַיס.
אבל ביתר פרטות: , ואשר ספרות האוּמות מלאה וגדושה תאורים על כוחות צעירים המתלבטים בין חומותיה ויורדים לטמיון.
בּ לעמוד על נקוּדת ראות לא לו, למה הוא בא להציג את ערך המנוחה מול ערך הרעיון הציוני, לאחר שבעיניו הרי המנוחה הבעל-ביתית מפלצת מחרידה היא, והנס מפניה – ­ על נפשו ינוס?
 (נעימת זלזול נלוְתה למלה זו) היתה טפל לגבי עיקר.
בּ, כי השרשים המקשרים את בני הנעוּרים אל אדמת החלום ממשיים הם מאד אם יש בכוחם להניע ולהפעיל?
 – אך זו רעה חולה!... כאילו אין הלב הצעיר (אם הוא רק צעיר באמת) צמא לחידוּש, וכאילוּ שינה על הגורן או באורוה, לצלצול שרשרות הפרֵדות, לא תערב שבעים ושבעה משינה במיטה רכה, למי שצעיר באמת?
, כמו שדיכא בארץ-המוצא חוסר שויון לרגשיוּת הלאוּמית החולנית.
... להשכּים בבוקר לא להוראה, לא להנהלת חשבונות – מסגרת פעוּלה מסורתית לגבי עלם יהודי – כי אם לשדות, לגן, למגע המטהר, המחַדש, המרומם באמא-אדמה, לזרוע ולטעת, להיות שותף להקדוש ברוּך-הוּא במעשה בראשית, לשבת שבת אחים עם מספר נערים ונערות המחוננים כמוך את המולדת הזקנה, ולהאמין ולחלום וליחל – הלזה יקרא חיי חולין? ומחולות על הגורן בלילות-ירח, ודהירה על סוס ערבי לוהט, וטיוּלים באביב בהרי הגליל – האלה הם חיים ללא שמחה? והזיקה הנפלאה בחידוּשה אל בעלי החיים, הרגשת קרבת-דם אליהם, הרגשת משפחה קוסמית?
לא השגתי על הנחתו העיקרית של מ
הֲשָׁכַחְתִּי תְרִיסִים לְהַבְרִיחַ,
אִם דַּלְתִּי לֹא נָעַלְתִּי כַּדִּין? –
הוּא כִּוֵּן הַשָּׁעָה וְהֵגִיחַ,
וְהֵעִיר, וְהִסְעִיר, וְהִרְנִין.

מַה בֵּינִי – הַשְּׁקֵטָה – וּבֵינֶךָ,
אַדְמוֹנִי, מְבֻשָּׂם, וְנִלְהָב?
אֵיךְ אֵדַע לְהָנִיס מִפָּנֶיךָ
אֶת אֲשֶׁר לִי אָגַרְתִּי בַּסְּתָו?
 
הַאֶרְגַּז? הַאֶגְעַר בָּךְ בְּזַעַם
הַאַרְחִיק מִגְּבוּלִי? אוֹ אוּלַי...
אוֹ אוּלַי אֶתְרַצֶּה אַךְ הַפַּעַם,
רַק הַפַּעַם... הַפַּעַם וְדַי!"
עֵינַי אֶעֱצֹם
פֶּן אֶקְרָא בְּעֵינֶיךָ.
פָּנַי אָלִיט
פֶּן יַכֵּם מַגְלֵב-הָאֱמֶת.
גָּזַרְתִּי: אָסוּר!
נַפְתּוּלֵי אֱלֹהִים נִפְתַּלְתִּי
אַךְ הַלֵּב הָעִקֵּשׁ לֹא צִיֵּת.
 
 –
אֵי מָנוֹס מִפָּנֶיהָ?
עֱנוּת הָאֵימָה שֶׁל אֱמֶת מְבִישָׁה.
כָּבֵד הַמַּשָּׂא מִכְּתֵפַיִם.
כִּתְפֵי-אִשָּׁה."
כִּבְשַׂת הָרָשׁ, זֶה רַחֲשִׁי אֵלֶיךָ,
וּבְצַמְרָהּ הָרַךְ
יֵחַם לְלֵב קוֹפֵא, לְלֵב חֵלֵכָה
לְלֵב לֵאֶה כָּל כָּךְ.
 
אֵין זוּלָתָהּ, וּפַחַד מַרְעִידֵנִי:
גּוֹרַל הָרָשׁ הוּא דְוָי –
יָדַעְתִּי יַד עָשִׁיר תִּגְזֹל אוֹתָהּ מִמֶּנִּי,
הִיא לֹא תָחוּס עָלָי."
הַאַתָּה הוּא הַקֵּץ? עוֹד צָלוּל הַמֶּרְחָב
עַרְפִלֵּי הַחַיִים עוֹד רוֹמְזִים מֵרָחוֹק,
עוֹד הַשַּׁחַק תָּכֹל וְהַדֶּשֶׁא יָרֹק,
טֶרֶם סְתָו.

אֲקַבֵּל אֶת הַדִּין, אֵין תְּלוּנָה בִּלְבָבִי.
הֵן אָדְמוּ שְׁקִיעוֹתַי וְטָהַר שַׁחֲרִי,
וּפְרָחִים חִיְכוּ בְּצִדֵּי נְתִיבִי
בְּעָבְרִי."
וְאוּלַי לֹא הָיוּ הַדְבָרִים מֵעוֹלָם,
אוּלַי
מֵעוֹלָם לֹא הִשְכַּמְתִּי עִם שַחַר לַגָן,
לְעָבְדוֹ בְּזֵעַת-אַפָּי?

מֵעוֹלָם, בְּיָמִים אֲרֻכִּים וְיוֹקְדִים
שֶל קָצִיר,
בִּמְרוֹמֵי עֲגָלָה עֲמוּסַת אֲלֻמוֹת
לֹא נָתַתִּי קוֹלִי בְּשִיר?

מֵעוֹלָם לֹא טָהַרְתִּי בִּתְכֵלֶת שוֹקְטָה
וּבְתֹם
שֶל כִּנֶרֶת שֶלִי... הוֹי, כִּנֶרֶת שֶלִי,
הֶהָיִית, אוֹ חָלַמְתִּי חֲלוֹם?"
אַתְּ זוֹכֶרֶת? הָיִינוּ לָנוֹת
עַל קָדְקֹד עֲרֵמַת הַדָּגָן,
הוֹי לְבֹשֶת פָּנִים, עֵת קַו-שֶׁמֶשׁ רִאשׁוֹן
הֶעִירָנוּ צוֹחֵק בְּשִׁנֵי הַקִּלְשׁוֹן!
 
וּבַלַּיְלָה בִּשְׁנָת –
כֹּל פַּלְגֵי הָאוֹרָה
שֶׁהִשְׁקוּ שַׁדְמוֹת הַמְּכוֹרָה
עֲבָרוּנִי, רִווּנִי, צִיוּו בִּרְכָתָם.
 
וְעוֹדָם מְאִירִים לִי, עוֹדָם."
כֵּן, מוּטָב, יִשָּׁכַח זִכְרוֹנוֹ הַמָּר,
וְהַדְּרוֹר לִי יִקְרָא שֵׁנִית.
לֹא אֶחְפֹּץ בְּזִיק מִמְּדוּרַת הֶעָבָר,
וְיָדִי לִנְדָבָה לֹא אוֹשִׁיט.

כֵּן, מוּטָב, וְהָיְתָה לַיְקוּם נִשְׁמָתִי,
בָּהּ אָדָם, בָּהּ יָחִיד בַּל יִרְדֶּה:
וְחִזַּקְתִּי, קִדַּשְׁתִּי כְּקֶדֶם בְּרִיתִי
עִם שַׁחַק וְעִם הַשָּׂדֶה."
הַצְדֵּק אֶת הַדִּין, הַלֵּב הַנִּכְנָע,
הַצְדֵּק אֶת הַדִּין גַּם הַפַּעַם,
לֹא מֶרֶד, לֹא זַעַם.

בְּנוֹף הַצָּפוֹן שָׂדוֹת מֻשְׁלָגִים
טוֹמְנִים הַקָּמָה הַמּוֹרֶקֶת
בְּסֵתֶר, בְּשֶׁקֶט.

שָׂא גְזַר חָרְפְּךָ, הַלֵּב הַנִּכְנָע,
וּדְמֵה לַפְּרֻדּוֹת הָהֵנָּה
לַקַּיִץ תִּצְפֶּינָה."
יָנוּעוּ הַשְּׁחוֹר וְהַתְּכֵלֶת –
יָמַי, לֵילוֹתַי – לַמֶּרְחָק.
עָיַפְתִּי, אַבְרִיךְ הַגַּמֶּלֶת,
אֵשֵׁב לִי, אָנוּחַ לִי דַק.
 
אֶרְמֹז... וּמִבַּעַד לַנֵּכֶר
הִנֵּה מִתְרוֹמֶמֶת לְאוֹת
הַדְּמוּת הַשְּׁלוּבָה בִּי בְּזֵכֶר
שֶׁל אֶלֶף יָמִים וְלֵילוֹת.
 
לְעֶצֶב, לְזַעַם, לְמֶרֶד –
הָבִינָה וּסְלַח לִי! נִזְכֹּר:
מַגָּע שֶׁל עַצֶּבֶת אַחֶרֶת
צָרַף אֶת כֻּלָּנוּ כַּבֹּר."
אֶת כֻּלִּי סִפַּרְתִּי עַד תֹּם
אֶת כָּל עֲנָבַי – הַגַּתָּה.
וָאֶדֹּם.
הֲתִשְׁמַע אֶת אֶלְמִי –
וְאַתָּה אֶת דְּבָרִי לֹא שָׁמַעְתָּ!"
בנעלי בית, לאמר: בלא אבקת רוכל, בהתגלוּיות אינטימיות של אישיוּתו, בפרטי הפרטים של יום-יום הסמויים מעיני הקהל.
ברוסון היה מזכירו של אנטול פרנס. הוא מובא בסוד נעלי הבית, והנהו לחשפו לנו. בתאוה מיוּחדת הוא מציין ומבליט את החוּלות הקטנות, הליקוּיים והמגרעות; מטעים ומדגיש קוִים שליליים או סתם בלתי מלבבים, מציג לפנינו זקנון משוּנה, ערמומי וציני, מדבּר רעוֹת על ידידיו, נופל על צוארי אנשים שהוא מבטלם, ומוטל בעצמו על ידי שפחתו.
בני אדם רבים בודאי יודוּ לברוסון. 
הַפַּחַד הַמַּדְאִיב – פֶּן נַעֲכֹר
זִכְרוֹ שֶׁל רֶגֶשׁ מֵת,
אִם בְּמַגָּע לֹא-רֹךְ אוֹ בְּמַבָּט לֹא-אוֹר,
בְּאֹמֶר לֹא אֱמֶת.
 
נָסֹךְ עַל הֶעָבָר! אֵלָיו מֻצְמָד
הֹוֶה, וְאִם נִכְשָׁל –
כְּתַיָּרֵי הָרִים בַּחֶבֶל הָאֶחָד:
הַתְּהוֹמָה אוֹ אֶל עָל.
 
בִּבְרִית הַעְפָּלָה – חַיֵּי אֱנוֹשׁ –
קֻדַּשְׁנוּ – אָח, אָחוֹת.
נֵדַע-נָא עַלִּיזִים וּזְקוּפֵי רֹאשׁ
לִנְשֹׁם אֲוִיר פְּסָגוֹת."
קַשּׁוּב הַלֵּב. הָאֹזֶן קַשֶּׁבֶת:
הֲבָא? הֲיָבוֹא?
בְּכָל צִפִּיָּה
יֵשׁ עֶצֶב נְבוֹ.
 
זֶה מוּל זֶה – הַחוֹפִים הַשְּׁנַיִם
שֶׁל נַחַל אֶחָד.
צוּר הַגְּזֵרָה:
רְחוֹקִים לָעַד.
 
פָּרֹשׂ כַּפַּיִם. רָאֹה מִנֶּגֶד
שָׁמָּה – אֵין בָּא,
אִישׁ וּנְבוֹ לוֹ
עַל אֶרֶץ רַבָּה."
שָׁם הָרֵי גוֹלָן, הוֹשֵׁט הַיָּד וְגַע בָּם! –
בִּדְמָמָה בּוֹטַחַת מְצַוִּים: עֲצֹר.
בִּבְדִידוּת קוֹרֶנֶת נָם חֶרְמוֹן הַסַבָּא
וְצִנָּה נוֹשֶׁבֶת מִפִּסְגַּת הַצְּחוֹר.
 
שָׁם עַל חוֹף הַיָּם יֵשׁ דֶּקֶל שְׁפַל צַמֶּרֶת,
סְתוּר שֵׂעָר הַדֶּקֶל כְּתִינוֹק שׁוֹבָב,
שֶׁגָּלַשׁ לְמַטָּה וּבְמֵי כִּנֶּרֶת
מְשַׁכְשֵׁךְ רַגְלָיו.
 
מַה יִּרְבּוּ פְּרָחִים בַּחֹרֶף עַל הַכֶּרַךְּ,
דַּם הַכַּלָנִית וְכֶתֶם הַכַּרְכֹּם,
יֵשׁ יָמִים – פִּי שֶׁבַע אָז יָרֹק הַיֶּרֶק,
פִּי שִׁבְעִים תְּכֻלָּה הַתְּכֵלֶת בַּמָּרוֹם.
 
גַּם כִּי אִוָּרֵשׁ וַאֲהַלֵּךְ שְׁחוֹחַ,
וְהָיָה הַלֵּב לְמַשׁוּאוֹת זָרִים –
הַאוּכַל לִבְגֹּד בָּךְ, הַאוּכַל לִשְׁכֹּחַ
חֶסֶד נְעוּרִים?"
הָאַחֶרֶת הַזֹּאת, שֶׁתִּשְׁכֹּן אַחֲרַי
בְּפִנַּת הַסֵּתֶר בַּלֵּב,
שֶׁכָּמוֹנִי תִּרְוֶה אֶת הַמְּרִי הַהוּא
וְהַמֶּתֶק הַהוּא הַצּוֹרֵב –
 
הָאַחֶרֶת הַזֹּאת –
הֲתַשְׁכִּיחַ אוֹתִי?
 
אוֹ תָבוֹא מִמֶּנָּה אֵלַי,
לְלַטֵּף עֲנֻגּוֹת אֶת זִכְרִי הָרָחוֹק
הַשָּׁזוּר בְּמִקְלַעַת שִׁירַי?"
היינו מעירות שחר. דומה, לוּ הקדמנו עוד רגע אחד, והיינו תופסות את הלילה במפתיע, מרגלות את מסתוריו וקולטות את סוד שיחו. הצצה ראשונה – אל הים. בשעה זו שרוי הוא בתנומה. כהה כלשהו בתוך מסגרת הרי תכלת, הרדומים אף הם.
החוף האחד – לנו הוא. כל צרור וכל חַלוק בו – מכר ומודע. ימינה, אל הירדן, הריהו מתרומם לגבעה תלולה. כמה פרגים, כלניות, שיני אריה חוגגים על פני מורדיו את אביב חייהם היחיד! שמאלה, בשפל, מזדקר לו דקל בודד, בצדו הייתי הוזה שעות על שעות; דקל קטן בודד, המרים כאן – מי יודע, כיצד – את ראשו העטור. ושם, להלן, לצד טבריה עדי שיחי-הרדוף, שפע סבכי-ירק. החוף השני – רחוק, נכרי. מרחב הכנרת מבדיל בינינו ובינו. גבעות החורן חופפות עליו, כהות לבוקר, לילכיות לצהרים, ארגמן לבושן עם השקיעה. מושכות, צודות, ככל אשר בעבר ההוא. זכורתני בליל-ירח, עם הקיץ, חתרו סירותינו אל חולת . טיפסנו אל צורים והצצנו למטה אל הבקעים הצרים, שם ריוו עינות במימיהם הצוננים שרשי חרובים עתיקי יומין.
כיצד עובר היום בכנרת? השחר עלה בהחילנו לעבוד. ארבע עשרה היינו. ידים מיובלות, רגלים יחפות, שזופות, שרוּטות. פנים עזות, לבבות לוהטים. האויר כולו צלל לזמירותינו, שיחנוּ וצחוקנו. המעדרים הונפו והורדו בלי הרף. לרגע קט תפסיקי, תנגבי את זיעת המצח בכנף , תעיפי מבט- אהבה אל הים. מה טוב! תכלת, תכלת ללא אומר, נושאת שלום, מרפא לנפש. אי-בזה מרחפת על המים דוגת-כנף, עוד מעט וסירת-הקיטור הזערורית המעבירה את הנוסעים מצמח לטבריה תאבך את עשנה.
לצהרים היינו שבות אל החוה, ושוב הים אתנו. עין-התכלת היתה מציצה אל חלון חדר האוכל, עין התכלת של אדמת המולדת.
ככל אשר הארוחה היתה דלה, כן עלזו קולות-העלומים. מפני רוָחה יגורנו. נכספנו לקרבן, לעינוי, לכבלי-אסיר, בהם נקדש ברמה את שם המולדת.
זכורתני, שתלנו אקליפטים בתוך הבצה, במקום בו הירדן נפרד מעל הכנרת ואץ-רץ הנגבה, מקציף סלעים, מציף את גדותיו. לא אחת מאתנו היתה אחר כך מרעידה בקדחת על יצועה הדל. אבל אף לרגע אחד לא עזב אחת מאתנו רגש ההודיה לגורל. עבדנו מתוך עלית-נשמה.
הציק הצמאון, והרי אחת מאתנו מפליגה אל הים עם הכלי הרגיל שלנו – תיבת הפח משל נפט. איזה תענוג הוא לצנוח אל החצץ, ולשתות עד אין סוף, כחית-היער. להשקיע במים את הפנים הלוהטים, לשאוף רוח, ושוב לרוות עד כלות הכוחות.
אומרים, סגולת פלאים למים ההם: מי ששתה מהם אך פעם, שוב ישוב אליהם. האם לא על כן עורגים הבנים בנכר אל חופי הכנרת השקטים, יען כי אבותיהם רוו כאן את צמאם?
ביום השבת הייתי יוצאת לנוח על פני הגבעות הסמוכות. כמה שם חגוים נפתלים, כמה מחבואים יקרים, כמה ואדים ירוקים; לוּ תשארי פה לכל ימיך. מה טוב לפסוע על פני המשעול לאורך החוף, עד אשר תראה לפניך חומת טבריה על מגדלותיה העגלגלים. כל כך עתיקה היא טבריה זו, שאינה נראית לי כעיר, אלא כציור מתוך ספר לימוד לדברי ימי קדם. ראה, אלה האבנים ראו פניו החִורים של המוכיח מנצרת, שמעו את משנתם של התנאים, וגם את פני בירוניקה הנאוה זכור תזכורנה האבנים האפורות האלה.
לא מראה נוף הוא ים-כנרת, לא פיסת טבע בלבד – גורל עם התלכד בשמו. באלפי עינים יביט מתוכו עברנו אלינו, באלפי שפתים ישׂיח ללב."
הֲתִזְכְּרִי לֵיל אָבִיב? רֵיחַ גֶּשֶׁם נָדַף
מְצַפָּה לְשׁוֹאָה הִתְעַלְּפָה אֲדָמָה
מַה נָעַם לִשְׁנֵינוּ חֶמְדַּת לְבָבִי
אֶל הַלַּיְלָה לְהַקְשִׁיב בִּדְמָמָה.
 
נֶאֶלְמוּ הַפְּרָחִים גַּם הַיַּעַר
בַּמֶּרְחָק הַכָּחֹל אֶשָּׂא בְּרֹב רְעָדָה...
בַּלֵּב כֹּה יִרְבּוּ הֲזָיוֹת עֲלוּמִים
כִּפְרָחִים גַּם אֲנַחְנוּ דָּבָר לֹא נֵדָה
 
הִסְתָּרְגוּ הִתְפַּתְּלוּ צִלְלֵי עֲנָפִים
עַל שׁוּלֵי הַשְּׁקִיעָה בַּזָּהָב הַחִוֵּר.
הִיא גָּזְלָה מֵאִתָּנוּ מֵיטַב הָאוֹרָה
וְנִלְחַשׁ לָהּ אֲזַי דַּעֲכִי נָא מַהֵר.
 
וַתִּדְעַךְ הַשְּׁקִיעָה
וְאִשֵּׁי שְׂעָרָהּ הִבְהֲבוּ בַּמֶּרְחָק."
אֵין בְּלִבִּי עָלֶיךָ, הֵן הַמּוּעָט לִי רָב.
כָּךְ מִשִּׁפְעַת הַזֹּהַר בַּקַּיִץ תִּיקַר
קֶרֶן שֶׁמֶשׁ אַחַת בַּסְּתָו.

אֶל הַחַיִּים הַחוֹפְזִים עַל פָּנַי אֶשָּׂא עֵינַיִם
שְׁלֵווֹת. כָּל שִׂמְחָה לִי שִׂמְחָה לֹא צְפוּיָה –
תְּהִי בְּרוּכָה שִׁבְעָתַיִם.

מִקֶּרֶן זָוִית אֶסְתַּכֵּל בַּחַיִּים הַחוֹפְזִים עַל פָּנַי,
שָׁלוֹם לַהוֹלְכִים! הַאִם אֶתְאַוֶּה גַם לִטֹּל?
וְלָתֵת, רַק לָתֵת, כְּלוּם לֹא דַי?"
כְּמוֹ פֶּלֶג הָרִים שֶׁדִּלֵּג וּבָא בַּמִּישׁוֹר
הוּא יִגְבַּר וְגָדַל,
וְחָתַר אֶל הַיָּם וְזָכוֹר לֹא יִזְכֹּר
אֶת עֵין מוֹצָאוֹ הַדָּל.

גַּם זָכוֹר לֹא יִזְכֹּר רֵאשִׁית פִּתּוּלָיו הָרָפִים,
אַךְ לָעַד וְכֻלּוּ
הוּא אָסוּר אֶל הַמַּבּוּעַ חָבוּי בֵּין כֵּפִים
וְשָׁתָה וְרָוָה מִשֶּׁלּוֹ."
כלַי הוּא הָאוֹר שֶׁמִּבַּעַד לַצֹּהַר.
אַךְ רֶגַע הִלְבִּין – וְנָמוֹג.
אֶל שֶׁפַע הַשֶּׁמֶשׁ בְּלֶב-הָרָקִיעַ
בְּאֶפֶס תִּקְוָה אֶעֱרֹג.
 
הַשֶּׁמֶשׁ! הַשֶּׁמֶשׁ! הָיִית לִי, נִגְלֵית לִי
שׁוֹטֶפֶת, צוֹהֶלֶת, חַמָּה,
מַבְרֶקֶת בַּטַּל, מְרַקֶּדֶת בַּדֶּשֶׁא,
מַזְהֶבֶת בִּזְהַב הַקָּמָה.
 
יָדַעְתִּי: יָמַי יִתְרוֹקְנוּ וְיַחְוִירוּ
בָּאוֹר הַחִוֵּר וְהָרֵיק.
עַל זֵכֶר הַשֶּׁמֶשׁ מִבַּעַד לַצֹּהַר
בְּאֶפֶס אוֹנִים אֶתְרַפֵּק."
תְּלוּלִית הַחוֹל שֶׁמֶשׁ רָוְתָה,
עַל תְּלוּלִית הַחוֹל – אֲנִי וְאַתָּה,
וּבַלֵּב –
אֹשֶׁר שָׁלֵו.

חֲצָאֵי צְבָעִים, חֲצָאֵי קוֹלוֹת,
לֹא צָרִיךְ לִשְׁאֹל, לֹא צָרִיךְ לַעֲנוֹת
הַבֵּט, הַקְשֵׁב.
הַעֲבֵר יָדְךָ עַל חֶלְקַת שְׂעָרִי.
בַּלֵּב –
אֹשֶׁר שָׁלֵו,
צֳרִי."
וְשׁוּב מֶרְחַב שָׂדוֹת, וְרוּחַ דְּרוֹר
וְגִיל –
אוּלַי הָיָה כִּלְאִי חֲלוֹם אָרֹךְ, שָׁחֹר
כֵּן, רַק חֲלוֹם מַבְהִיל?

וְתַנְחוּמֵי אַסִּיר חֲלוֹם אַף הֵם!
וְאָז –
הַיָּד אֲשֶׁר יָדְעָה לָנוּד וּלְנַחֵם
יִכְלֶה זִכְרָהּ וָגָז?

חֲיִי בַּלֵּב, עַצֶּבֶת לֵיל נִזְעָם,
עוֹד קָט!
פֶּן נָסוּ הַצְּלָלִים וְגָרְרוּ אִתָּם
גַּם אֶת הָאוֹר הַמְּעָט."
אֵינִי רוֹאָה אוֹתוֹ.
אֲבָל אֲנִי זוֹכֶרֶת.
זוֹכֶרֶת אֶל נָכוֹן: הוּא כָּאן, יֶשְׁנוֹ.
מִפַּחַד בַּלֵּילוֹת מָגֵן לִי וּמִשְׁמֶרֶת
רִבּוּעַ אוֹר זָהֹב שֶׁל חַלּוֹנוֹ.
 
לוּ אַךְ זָכַרְנוּ: יֵשׁ!
לוּ אַךְ נִתַּן לָדַעַת:
יֵשׁ מִי בִּלְתִּי נִרְאֶה וּוַדָּאִי כָּאוֹר,
וְזֵכֶר קִרְבָתוֹ כְּיָד מַרְגַּעַת
עַל מֵצַח מְיֻזָּע שֶׁל עֲיֵפֵי מָגוֹר."
יַד אָבִיב בַּקֶּשֶׁר הַזֶּה... אָדָם מֵקִיץ מִשֵּׁנָה
וְרוֹאֶה: מוּל חַלּוֹנוֹ
עֵץ אַגָּס מְלַבְלֵב.
וּבִן-רֶגַע: הָהָר זֶה רָבַץ עַל הַלֵּב
הִתְפּוֹרֵר וְאֵינוֹ.

הֵן תָּבִין: לֹא יוּכַל הָאָדָם בְּאֶבְלוֹ הִתְעַקֵּשׁ
עַל פִּרְחוֹ הָאֶחָד שֶׁכָּמַשׁ
בִּנְשִׁיבַת הַסְּתָו הָאַכְזָר –
אִם אָבִיב מְפַיְּסוֹ וּמַגִּישׁ לוֹ, חַיֵּךְ וְהַגֵּשׁ
זֵר פְּרָחִים עֲנָקִי לְמוֹ חַלּוֹנוֹ מַמָּשׁ!"
הֵם בִּלְבַד נוֹתְרוּ לִי, רַק בָּהֶם בִּלְבַד
לֹא יִנְעַץ הַמָּוֶת סַכִּינוֹ הַחַד.
 
בְּמִפְנֵה הַדֶּרֶךְ, בַּעֲרֹב הַיּוֹם
יַקִּיפוּנִי חֶרֶשׁ, יְלַוּוּנִי דֹם.
 
בְּרִית אֱמֶת הִיא לָנוּ, קֶשֶׁר לֹא נִפְרָד
רַק אֲשֶׁר אָבַד לִי – קִנְיָנִי לָעַד."
מַשְׁחִירָה אֲדָמָה נֶחֱרֶשֶׁת,
פְּנֵי הַמַיִם – תְּכֵלֶת וָאוֹר,
מוֹרִיקָה בְּשׂוֹרַת הַדֶּשֶׁא
בְּחַגְוֵי הַגְּבָעוֹת, בְּמִסְתּוֹר,
וְרַקֶּפֶת צְנוּעָה מְבַקֶּשֶׁת
לְהַוְרִיד עַל סֶלַע אָפֹר."
אִי מְיֻשָּׁב בִּיצוּרִים מְשֻנִּים
בְּבִגְדֵי שְׂרָד...
אִי הַנִּשְׁכָּח מִלֵּב אֱלֹהִים
לְעוֹלְמֵי עַד.
 
זְמַנָּם שׁוֹנֶה הוּא מֵהַזְמַנִּים
בִּשְׁאָר מְקוֹמוֹת;
בְּשָׁעָה פֹּה מֵאָה וְעֶשְׁרִים רְגָעִים
לְכָל הַפָּחוֹת...
 
וְאִם תְּנַסֶּה לְדַבֵּר בְּאָזְנָם
עַל חַיִּים אֲחֵרִים,
יִצְחֲקוּ בְּעָרְמָה וְאָמְרוּ בְּלִבָּם:

יוֹדַעַת אֲנִי אִמְרֵי נוֹי לְמַכְבִּיר,
מְלִיצוֹת בְּלִי סוֹף,
הַהוֹלְכוֹת הָלוֹךְ וְטָפוֹף,
מַבָּטָן יָהִיר.

אַךְ לִבִּי לַנִּיב הַתָּמִים כְּתִינוֹק
וְעָנָו כֶּעָפָר.
יָדַעְתִּי מִלִּים אֵין מִסְפָּר –
עַל כֵּן אֶשְׁתֹּק.
 
הֲתִקְלֹט אָזְנְךָ אַף מִתּוֹךְ שְׁתִיקָה
אֶת נִיבִי הַשַּׂח?
הֲתִנְצְרֵהוּ כְּרֵעַ, כְּאָח,
כְּאֵם בְּחֵיקָהּ?"
בראש-פנה מניח המחבר הנחה זו כי כל מהפכה, לאמר כל משבר בהיסטוריה גורר אחריו תמורה יסודית באָמנוּת, שאיננה צונחת על פני זעזועי התקופה, אלא סופגת אותם לקרבה במלואם. המהפכה הרוּסית הפכה , איפוא, על פיה את הספרות הרוסית שלפני המהפכה, את הספרוּת הבוּרגנית – בבואת המעמד השליט. אבל אין להסיק מכאן כי עתה על המעמד הפרולטרי המנצח ליצור ספרוּת פרולטרית שלו. ספרוּת או – באופן רחב יותר – אָמנוּת פרולטרית אינה אפשרית בכלל, משום שהמשטר הפרולטרי אינו אלא מעבר, אולם הוא מניח אָשיוֹת לאָמנוּת כל-אנושית, סוציאלית.
מה יהיה ביטוּיה של הספרוּת הבאה? הוא יהיה ריאלי, אם להגדיר את הריאליזם בתור .
יפול החיץ שבין האָמנוּת והטבע, לא במובן זה שהאָמנוּת תתקרב אל הטבע, אלא שהטבע יהפך להיות אמנוּתי, לאמר 
בזה נגמר החלק הראשון של הספר. בחלק השני כלולים מאמרים הנוגעים רק באופן בלתי שירי בנושא – ספרות ומהפכה – והם פחות מענינים מכמה בחינות."
אֶל גָּדֵר דְּחוּיָה, אֲפֹרַת-פָּנִים
רַבַּת-הַכְנָעָה לַגּוֹרָל
נִדְחָקִים בַּסָּךְ עַלִּיזִים קַבְּצָנִים
בִּלְבוּשׁ סַבְיוֹן וְחַרְדָּל.
 
עַל עֵירֹם כּלוֹנְסָאוֹת, עַל מַלְבֵּן שֶׁל סֻכָּה
עֵל עֵצָה אֲכוּלַת רִמָּה,
הַגֶּפֶן שׁוֹלַחַת יָד אֲרֻכָּה
לֶאֱחֹז לֶאֱחֹז
לַעֲלוֹת לַעֲלוֹת וִיהִי מָה!
 
וְהַכֹּל כֹּה מֻכָּר, כֹּה מֵסִיחַ אֶל לֵב
כְּאִלּוּ שָׁם כְּאִלּוּ אָז, אוֹת בְּאוֹת
וּפִתְאֹם חֲגִיגַת אֲדָר.
מֶה הָיָה? וְעַל מָה הַדְּמָעוֹת.
 
זֶה כִּמְעַט בָּאָבִיב, זֶה אָבִיב בַּכְּרַךְ
זֶה דּוֹמֶה לְאָבִיב אוֹת בְּאוֹת
וּפִתְאֹם וְיָרַד וְהִפְרִיד הַמָּסָךְ
עַלְמָה חֲגִיגַת אֲדָר
מֶה הָיָה? וְעַל מָה הַדְּמָעוֹת?"
הָרוֹעֶה הַזָקֵּן אַבּוּ-צַלַח
מְעִירֵנִי: 
הַחֲלוֹם כִּזֵּב. מִן הַבַּיִת
אָנֹכִי צוֹנַחַת כַּצֵּל.
 
הֶחָצֵר – אַחֶרֶת, אַחֶרֶת,
גַּם אֲנִי אַחֶרֶת, כֻּלִּי –
יְחִידָה וּקְטַנָּה וְנִפְעֶמֶת
בָּעוֹלָם הַגָּדוֹל, הַלֵּילִי.
 
הַנָּמִים יוֹסִיפוּ יָנוּמוּ
וּשְׁנָתָם לָהֶם תֶּעֱרַב;
אַךְ אֲנִי – שֻׁתֶּפֶת לַלַּיְלָה.
וּמוּבֵאת בְּסוֹדוֹ הַמְכֻכָּב."
וְאִם לֹא רָפְאָה הַיָּד הַמּוֹחֶצֶת
אִם אֵין לָהּ צֳרִי לָצֶקֶת לַלֵּב
חָטוֹא לֹא חָטְאָה לִי – בָּחַרְתִּי בָּעֶצֶב
הֵיטִיבָה עִמִי כִּי רָצִיתִי בִּכְאֵב.
 
רָצִיתִי בִּכְאֵב. בִּכְאֵב מְנַצֵּחַ,
בִּכְאֵב מְטַהֵר, מַעֳנִיק וּמַפְרֶה;
כְּאֵת-הַחוֹרְשִׁים לִי חֻדּוֹ הַפּוֹלֵח,
נִטְפֵי דִמְעוֹתָיו כְּאֶגְלֵי הַיּוֹרֶה.
 
בְּנוֹף עִצָּבוֹן קָמָה מִשְׂתָּרַעַת, –
גָּרְנִי הַשּׁוֹמֶמֶת נָכוֹן לָך יְבוּל!
וְאִם לֹא חָבְשָׁה הַיָּד הַפּוֹצַעַת –
הִגְדִּילָה חַסְדָּהּ... גָּמְלָה לִי הַגְּמוּל..."
אין בספרו של פרצוליני לקורא הרוצה במושג כללי מתופעות התרבוּת באיטליה של היום. הספר ערוך בצוּרת מכתבים מאת פלוני דני אל בן-ארצו. על ידי כך מעביר המחבר את חיבּוּרוֹ משטח המחקר המדעי לשטח של רשמים אישיים ומגן על עצמו מפני האשמות ברפרוּף ומשוא פנים.
במכתבים המוקדשים לשאלות הספרוּת מדבר פרצוליני על התמורה לטובה שחלה בספרות האיטלקית בחצי יובל שנים אחרון. הקהל נלאה מרומנים, שתעשיַת ספרים המציאה לשוק, רומנים שגבוריהם הם הולכי בטל העוסקים באהבת נשים .
את התקופה הקודמת, תקופת אסטניסיות רקוּבה, תאות תענוגות והבלי עולם חולפים, מכנה פרצוליני בשם ד'אנונציאנית, – על שם גבריאל ד'אנוּנציו שהוא בא כוחה העיקרי. במקומה באה תקופה קרוצ'יאנית – על שם בנדטו קרוצ'ה, המצוּינת ביסודיוּת, רצינות, מוסריות, הוקרת גבורה חרישית.
.
התנועה החדשה נובעת ממקור קיבוצים קטנים, הנמצאים מחוּץ לכל אורגן רשמי, ואשר אם גם לא ישאירו אחריהם יצירות גדולות – רבה השפעתם הבריאה."
שְׂשׂוֹנִי הַזָּעִיר... הַפֶּרַח
שֶׁטִּפַּחְתִּי בְּיָד חֲרֵדָה
בְּגִנַּת חַיַּי הַשּׁוֹמֶמֶת,
בְּאַדְמַת חַיַּי הַכְּבֵדָה.
 
שְׂשׂוֹנִי הַזָּעִיר! יָדַעְתִּי,
לֹא יִמּוֹט הַחֹק הָאַכְזָר:
כָּל טִפָּה שֶׁל טַל לְהָדִיחַ
בְּנִטְפֵי דְמָעוֹת אֵין מִסְפָּר.
 
זוֹ הַדֶּרֶך – אַחֶרֶת אֵינֶנָּה,
בָּהּ לָלֶכֶת, לָלֶכֶת עַד תֹּם;
וְלִזְכֹּר. וְלָשִׁיר, וְלִכְמֹהַּ
וְלִזְכֹּר, וְלִדֹּם... וְלִדֹּם..."
מַחֲשִׁים – אַתָּה וַאֲנִי.
מַמְתִּינִים – אֲנִי וְאַתָּה,
בְּסִתְרֵי עֻקְמָנִי עֲלָטָה
וּדְמָמָה בְּסִתְרֵי עֻקְמָנִי.
 
לֹא אוֹשִׁיט אֶת יָדִי – הֲתָבִין?
לֹא אֹחַז בְּיָדְךָ לְהַנְחוֹת.
אֶחֱשֶׁה וְאַמְתִּין – לְאוֹת.
אֶחֱשֶׁה, אַמְתִּין.
 
כִּי תִלְעַג; ,
כִּי תִרְחַק – אַצְדִּיק אֶת הַדִּין.
גַּם אֲנִי, גַּם אַתָּה – נָבִין.
נֶחֱשֶׁה, נִבּוֹךְ."
הֵן דָּמָהּ בְּדָמִי זוֹרֵם,
הֵן קוֹלָהּ בִּי רָן –
רָחֵל הָרוֹעָה צֹאן לָבָן,
רָחֵל – אֵם הָאֵם.
 
וְעַל כֵּן הַבַּיִת לִי צַר
וְהָעִיר – זָרָה,
כִּי הָיָה מִתְנוֹפֵף סוּדָרָהּ
לְרוּחוֹת הַמִּדְבָּר;

וְעַל כֵּן אֶת דַּרְכִּי אֹחַז
בְּבִטְחָה כָּזֹאת,
כִּי שְׁמוּרִים בְּרַגְלַי זִכְרוֹנוֹת
מִנִי אָז, מִנִּי אָז!"
מִבַּעַד לְדֹק מֶרְחַקִּים – צֶלֶם עָנֹג,
נַעַר רַךְ בְּתִלְבֹּשֶת-הָדָר;
לֵב-אֱמוּנִים, לֹא נָטַשׁ רֵעַ בַּצָּר.
וּבַקְּרָב אָחוֹר לֹא נָסוֹג.
 
וְעָלֶיךָ לָמוּת יוֹנָתָן?... מֶה עָגוּם
נְתִיב אָדָם בָּעוֹלָם הַזּוֹעֵם!
עַל כֻּלָּנוּ בִּמְחִיר הַחַיִּים לְשַׁלֵּם
אֶת מְעַט הַדְּבַשׁ הַטָּעוּם."
עֲבוֹתוֹת הָאָסוּר שֶׁקָּלַעְתִּי
אֵשׁ הַכֹּסֶף כַּפְּתִיל תַּחֲרֹךְ,
וְכֻלִי, כְּגִבְעוֹל אֶל הַשֶּׁמֶשׁ,
אֶמָּשֵׁך אֶל נִדְבַת הָרֹךְ.
 
עֻרְטְלָה נַפְשִׁי הַגּוֹחֶנֶת
עַל תּוּגַת חַיַּי וּמוֹתִי.
אַלְלַי לִי! הָסֵבָּה עֵינֶיךָ
מִנֶּגְדִּי, מִקְּלוֹן דַּלּוּתִי."
הֲתִשְׁמַע קוֹלִי, רְחוֹקִי שֶׁלִּי,
הֲתִשְׁמַע קוֹלִי, בַּאֲשֶׁר הִנְּךָ –
קוֹל קוֹרֵא בְּעֹז, קוֹל בּוֹכֶה בִּדְמִי
וּמֵעַל לַזְּמַן מְצַוֶּה בְּרָכָה?

תֵּבֵל זוֹ רַבָּה וּדְרָכִים בָּה רָב.
נִפְגָּשׁוֹת לְדַק, נִפְרָדוֹת לָעַד.
מְבַקֵּשׁ אָדָם, אַךְ כּוֹשְׁלוֹת רַגְלָיו,
לֹא יוּכַל לִמְצֹא אֶת אֲשֶׁר אָבַד.

אַחֲרוֹן יָמַי כְּבָר קָרוֹב אוּלַי,
כְּבָר קָרוֹב הַיּוֹם שֶׁל דִּמְעוֹת פְּרִידָה,
אֲחַכֶּה לְךָ עַד יִכְבּוּ חַיַּי,
כְּחַכּוֹת רָחֵל לְדוֹדָהּ."
אֶל פְּנֵי עֲרוּגָה גָחַנְתִּי לִרְאוֹת,
אֶל פְּנֵי עֲרוּגָה בַּגָּן:
צְבָא אַחִים קְטַנִּים, נִבְטֵי אִילָנוֹת,
לֵב בּוֹטֵחַ וְשֶׁכֶם סַבְלָן.
 
עָלֹה וְעָלֹה בְּקַשְׁיוּת זַכָּה;
שְׂדֵה הַקְּרָב מִתְרַפֵּט וְנָע;
עוֹד מְעַט וְשִׁכְבַת הֶעָפָר הַדַּקָּה
תֵּרָתַע מִפְּנֵיהֶם, תִּכָּנַע.
 
מְקַדְּשֵׁי נְהָרָה בְּמַחְשָׁךְ עָגוּם,
גְבוּרַתְכֶם הַצְּנוּעָה הַזֹּאת –
לַלֵּאֶה, לַכּוֹפֵר, לְדַל-אֵין-מְאוּם –
נִחוּמִים בָּהּ וְצַו בָּהּ, וְאוֹת."
שַׁוְעַת מַכּוֹש בְּיַד גֹּוֵעַ.
בְּעֹמֶק הַמִּכְרוֹת:
– עוֹדֶנִּי חַי! אַיֶכָּה, רֵעַ?
עֲנֵנִי, תֵּן לִי אוֹת!
 
עוֹד יוֹם, עוֹד לֵיל – אֵין קוֹל, אֵין קֶשֶׁב –
עוֹד יוֹם, עוֹד לֵיל תָּמִים;
יִפֹּל מַכּוֹשׁ מִיָּד נֶחֱלֶשֶׁת.
יִשְׁבֹּת לְעוֹלָמִים.
 
אֲנִי פְּלִיטַת אָסוֹן כָּמוֹהוּ,
אֶכְלֶה בְּצִפִּיָּה.
הָיָה חֶלְקִי זֶה אֶל הַתֹּהוּ
לִזְעֹק: 
 
כָּל דַּק – שָׁעָה, כָּל דַּק פּוֹצֵעַ
תּוֹחֶלֶת הַמָּחָר.
עֶזְרַת חָבֵר, כּוֹרֶה יָגֵעַ,
תָּבוֹא בִּמְאֻחָר."
הוּא גוֹסֵס, הוּא גֹוֵעַ, הַמֶּרֶד
הַגֵּאֶה, הָעַלִּיז, הָאָדֹם.
הַכְנָעָה – אַלְמָנָה חִוֶּרֶת
אֶל בֵּיתִי מִתְקָרֶבֶת דֹּם.

תִּפְתַּח הֲדוּקוֹת שִׁנַּיִם,
תְּרַפֶּה אֶגְרוֹפַי הַקְּמוּצִים,
וְאֵפֶר תַּחְפֹּן מְלֹא כַּפַּיִם
לְכַסּוֹת שְׁאֵרִית רִמְצִי.

תִּתְכַּנֵּס לְפִנָּה נִדַּחַת
מַחֲשָׁה וּמַרְכֶּנֶת רֹאשׁ.
וְאֵדַע נְכוֹנָה: הָאוֹרַחַת
אֶת בֵּיתִי לֹא תִטֹּשׁ, לֹא תִטֹּשׁ."
נִסָּיוֹן
אַחֲרוֹן
לְהַקְדִּישׁ שִׁירִים
לְאָדָם
שְׁטֻּמְטַם
מֵרֹב כְּתֹב מַאֲמָרִים...
לְעָתִיד
לֹא אַחֲרִיד
אֶת שַׁלְוַת הָאִישׁ;
יֵשׁ עוֹד רַב
בִּלְעָדָיו
וְלוֹ – ШИШ !..."
הֶעֱבַרְתָּ יָדְךָ בְּלִטּוּף מְפֻזָּר
עַל רֹאשִׁי הַכָּפוּף קִמְעָה,
וְעַצֶּבֶת פִּתְאֹם בְּנִטְלָהּ הַקַּר
אֶת לִבִּי לָחֲצָה עַד דִּמְעָה.
 
הַאֻמְנָם הַגּוֹרָל הוּא לְלֹא-נֶחָמָה
וְהַכּוֹס תִּשָּׁתֶה עַד תֹּם?
וְאָדָם לְאָדָם עַל פְּנֵי אֲדָמָה
כְּכוֹכָב לְכוֹכָב בַּמָּרוֹם?"
פָּשַׁטְתִּי יָד לְבַקֵּשׁ רַחֲמִים,
פַּת-רַחֲמִים זְעוּמָה;
יוֹמִי הֶעֱרִיב וְלִבִּי מַשְׁמִים,
דַּרְכִּי עֲגוּמָה.
 
אֲטוּמוֹת הֵן מֵאָז לְקוֹל הָרָעֵב
אָזְנֵי נָגִיד וְנָדִיב.
אַךְ לָמָּה אֶבְיוֹן לֹא רָאָה לַלֵּב
שֶׁל אֶבְיוֹן אָחִיו!..."
חוֹפֵי יַרְדֵּן, סֻכַּת שָׁלוֹם,
סִירָה שְׁבוּרָה וּבְתוֹכָהּ
אֵשֵׁב אֶשְׁתֶּה מַתַּת מְנוּחָה
אֶשְׁתֶּה עַד תֹּם.
 
אָכֵן אֵדַע כִּי פֹּה הַכֹּל,
מַה תְּבַקֵּשׁ תָּנוּעַ עוֹד.
אָכֵן אֵדַע דִּכְפִין לְנוֹד
וְאָתָה יִטֹל
 
חוֹפֵי יַרְדֵּן, בִּרְכַּת בְּדִידוּת
דְּמָמָה וָזֹהַר – וּבַלֵּב
יָרֹן הָאֹשֶׁר הַשָּׁלֵו
כְּמוֹ בַּיַלְדוּת."
זהו אחד המחזות היותר מוצלחים של פירנדלו. גם פה כמו בעוד אחדות מיצירותיו הוא מטפל בנושא המותנה בעיון עולמו: בני אדם מבקשים לשחק את חייהם, להעלות אותם לרמת פעוּלה תיאטרונית אמנותית, לחיותם מתוך מתיחוּת וחריפוּת של מסגרת הבמה, ואולי בשל כך למצוא מוצא לכוחות יצירה הטמירים. משפחה שבה אב, ואם וארבעת הבנים הסתבכוּ זה בזה בשל מאורעות משוּנים וטרגיים, מופיעים בתיאטרון בעת שהשׂחקנים עוסקים בהכנות להצגה הקרובה, ומציעים לפני הרז'יסוֹר לשׂחק את עצמם.
האיש מסכים והמשחק המדהים מתחיל ונמשך, עד אשר הנער – אחד הילדים – שמנת חלקו בסיוּם הוא איבוּד לדעת, שם קץ לחייו ולמחזה כאחד.
להתקפות המבקרים, שהאשימו את פירנדלו באי-אמיתיוּת ואי-טבעיוּת של חזיונותיו הוא משיב: 
הַשְּׁבִילִים הַצְּחֹרִים נֶחְפָּזִים, רָצִים לְהָתָם,
מַה לָּהֶם וְלִי, הַשְּׁבוּיָה הָכָא?
אֲנִי מַבִּיטָה בַּחַלּוֹן, מַבִּיטָה וּבוֹכָה
כָּךְ-סְתָם.

הָרוֹפֵא מִתְבּוֹנֵן וּמֵעִיר: עֵינֶיהָ הַיּוֹם אֲדֻמּוֹת,
הַאִם הִתְאַמְּצָה לִרְאוֹת אֶת אֲשֶׁר מֵעֵבֶר לָהָר?
אֲחַיֵּךְ וְאַרְכִּין בְּרֹאשִׁי לְאוֹת
כִּי אֱמֶת. נָכוֹן הַדָּבָר."
הִנֵּה הִנֵּהוּ הַדְּוָי! הִנּוֹ חָשׂוּף עַל יָדְךָ,
קָרוֹב עַד כְּדֵי לְמַשֵּׁשׁ, נוֹרָא עַד כְּדֵי לְהַרְעִישׁ.
וְלָמָּה קַר הַמַּבָּט, לָמָּה הַלֵּב אָדִישׁ,
לָמָּה בְּצַעַר הָאָח לֹא יֵחַד צַעַרְךָ?

לֹא אָח דֹּוֶה לְדֹוֶה! רָפֶה סֵבֶל נָכְרִי
מֵעַנּוֹת הַסּוֹבֵל עַד-מָה, מֵהֲנִיעֵהוּ לָנוּד –
כָּכָה בְּאֹרַח חַיָּיו עוֹבֵר הָאָדָם גַּלְמוּד,
כָּכָה בְּבוֹא יוֹמוֹ הוּא מוּטָל עֲרִירִי, עֲרִירִי – –"
) איננו מחקר מדעי בלבד. טבעוני, פילוסוף ופייטן חברו יחד לשוות לספר את אפיו המיוחד, הקסם המטרלינקי המיוחד.
הספר הוא שירת הלל לנמלה, תקון המעוות של משלים בכל הדורות, שתֵארוה כיצור דוחה ועלוב, בקמצנותה, דקדוקי עניות, אנוכיותה. , לא כלום לעצמה, הכל לזולתה, היא מסוגלת לצום במשך שבועות מבלי שזה יזיק לה ומבלי שתחדל מלשוטט לרגל עניניה. כל מה שהיא אוספת ואוגרת ללא ליאות ובחירוף נפש נועד לצרכי הכלל.
אמנם מותנות הסגולות הנעלות האלה באיבר אחד מאיברי גופה, המבאר את הפסיכולוגיה שלה, ואת מוסרה. בקצה בטנה של נמלה נמצא כעין כיס, שיש לכנותו כיס ציבורי. הכיס הלז נבדל מהקיבה הפרטית, והמזון המצטבר בו מספק בראש ובראשונה את רעבון הכלל. אגב שהוק מוציאה הנמלה מתוך המחסן טיפת נוזל ומושיטה לכל דיכפין. אין היא יודעת הנאה אחרת מלנדב את פרי עמלה העקשני.
יתכן לתת להופעה הזאת ביאור מיכני ולא לראות בה אלא הגבה אבטומטית על מגע קרני המשוש של המבקשות להִזון, .
אין למצוא בטבע עוד דוגמא אחת של אהבה אמהית כזאת. .
ישובו של קן נמלים כולל: לגיונות אין-מספר של פועלות בנות-בלי-מין, שימי חייהן כשלוש-ארבע שנים; מאות אחדות של זכרים ההולכים לעולמם כעבור חמשה-ששה שבועות; מלכות מספר המאריכות ימים עד שתים-עשרה שנים. לא מלכה אחת יחידה, כמו בכוורת או בעיר של טרמיטים, אלא כמה מלכות, הנושאות בחובן את עתיד העם, שתים-שלוש בקן אחד ועד חמישים בגדול.
יסוד מושבה חדשה קשור במסיבות פאתטיות ביותר, אחר מעוף הכלולות, המביא אתו מות לזכרים. כשהנקבות הבעולות יורדות ארצה, נתפסות אחדות מהן על-ידי המשמרות ומוחזרות בזרוע אל תוך הקן, לבל ישאר ריק מאמהות צעירות. כל אחת מהשאר משליכה מעליה את כנפיה, חופרת באדמה חודרת לתוכה, ומטילה ביצים מספר. עוברים חמישה-ששה חדשים, זו, העתידה להיות אֵם המון גויים, עומדת לגווע מרעב, כי מי יזין אותה בבור-כלאה? אז גומרת היא בלבה לאכול אחת הביצים ובכוח האכילה הזאת להטיל שתיים אחרות. וכך הולכת ונמשכת הדרמה המחרידה, עד אשר, דרך כל התמורות, מתהוות כמה הנמלים-פועלות הדואגות להזנת אִמן. מעתה ואילך אין לה, לאם, עבודה אחרת מלבד הטלת ביצים. בית-הכלא נהפך לעיר, ההולכת ומתרחבת, הולכת ומעמיקה.
יש להוסיף, כי רבוי גזעים של נמלים גורם לריבוי דרכים ביסוד עריהם, וכמו כן גם לרבוי צורות בבנין העיר גופא. בדרך כלל מעמיק קן נמלים כשלושים עד ארבעים ס. וישנם גם משחקים ושעשועים משותפים. אך הפלא הוא, שהנמלה, המפורסמת בשקידתה, מוצאת לה שעה לנוח. בשוב הנמלה הביתה מדרך רחוקה, כשהיא עמוסה משא גדול ממנה פי שלושה, ממהרות חברותיה לקראתה, מאכילות אותה, מוחות את האבק מעליה ומובילות אותה לקיטון שבו היא שוקעת בשינה עמוקה.
רגש האהדה לנמלה, המתעורר בלבנו, שרוי בסכנה בהגיענו אל הפרק:
מלחמות. אכן, יצור זה שאלטרואיזם הוא שליחות חייו, יודע לאסור מלחמה. . כל צורות המלחמה הנהוגות אצלנו ידועות גם להן. אחת ממטרות ההתנפלות היא שביית הדור הצעיר של קן שכן כדי לעשותם לעבדים. הנה תיאור המעשה:
לאחר שנשלחו מרגלים לתור את הקן של בני גזע זר, יוצאים גדודי צבא ומקיפים את המקום. אז הניתן אות להתקפה. הנתקפים מנסים לעמוד בפרץ, אך במהרה מתיאשים, חוזרים לפנים הקן ומתאמצים – ויהי מה – להציל את צאצאיהם. אבל התוקפים כופים אותם לפרוק את המשא היקר. אין הם פוגעים באלה שאינם מתנגדים להם. בין העיר הנצורה והעיר המנצחת קמה תנועה בלתי פוסקת, שנמשכת לפעמים שנים, שלושה ימים, עד תום העברת השלל החי.
יש לנמלים גם דרכים כשרות בהחלט לביסוס המשק הלאומי ולהרחבתו. ושתיים מאלה הן: גידול בקר ועבודת אדמה. רוב העממים של נמלים משתמשים בחרקים זעירים כבפרות חולבות, אבל גזעים אחדים השכילו לשכלל את המקצוע ולהעלותו לגובה מפליא. יודעים הם לשבח את תנובת בעירם ולקבל מ ליום. מהם גודרים את מקום המרעה, אחרים מתחכמים לחתוך את כנפי הבקר, כדי למנוע בעד מנוס, ויש שבונים רפתות בפנים הקן, במעמקים, מעבירים שמה את עדריהם ומעתה מובטחים הם באחריות מכל פגע רע.
ומנוקדים אל עובדי האדמה. ברוב עמל מנקים הנמלים שטח-מה מסביב לקן, ומגדלות מין דגן אחד ויחיד, Arista olgantha. הטבעוני שציין זאת לראשונה, סבור היה, כי הן זורעות את הדגן הזה, אבל מלומד אחר עומד על הדעה, כי אגב נכושים תכופים מסביב לצמח החביב עליהן מבערות הנמלים את כל העשבים האחרים.
הַתבקשו לבאר את ההופעות המדהימות האלה של-ידי מקרה שנהפך קמעה קמעה למסלול? – שואל מטרלינק ומשיב: האמת ניתנת להיאמר, שבוחלים אנו בהנחה, כי ישנם על פני אדמתנו עוד יצורים מלבדנו, אשר שׂכלם או סגולות מוסרם מזכים אותם כמונו לאיזה ערך רוחני. לאיזה תפקיד, שאין שני לו, ביקום. לאיזה אַלמוֶת, לאיזה תקוות פאר סתומות. מוטב לנו לראות בכל קהות, אינסטינקט, אַבטומטיוּת, העדר אחריות.
כלום צדקנו ביחסנו זה? כלום יתרון-מה של פעילות מוח משנה שינוי כל שהוא את חוקי היקום וחוקי הנצח? אכן, בפני אלה קטונוּ כנמלים."
מִי אַתָּה? מַדּוּעַ יָד מוּשֶׁטֶת
לֹא פּוֹגֶשֶׁת יַד אָחוֹת?
וְעֵינַיִם אַךְ תַּמְתֵּנָּה רֶגַע
וְהִנֵה שָׁפְלוּ כְּבָר נְבוֹכוֹת.

גַּן נָעוּל. לֹא שְׁבִיל אֵלָיו, לֹא דֶרֶךְ.
גַּן נָעוּל – אָדָם.
הַאֵלֵךְ לִי? אוֹ אַכֶּה בַּסֶּלַע
עַד זוֹב דָּם?"
לֹא פַּעַם, בַּקַּיִץ, עִם רֶדֶת הַיּוֹם,
לְאוֹר הַשְּׁקִיעָה הַדּוֹעֵךְ,
הָלַכְתִּי אֵלַיִךְ וְעֵת אֲרֻכָּה
הִקְשַׁבְתִּי לְקוֹל זִמְרָתֵךְ:
קָטָן הוּא וְדַל הוּא חַדְרִי,
וַאֲנִי בּוֹ שָׁרוּי עֲרִירִי...
 
וְחַי בִּי הַזֵּכֶר הַזֶּה הַנּוֹהֵר,
הַשֶּׁקֶט הַזֶּה וְהָרֹךְ,
וּמֶתֶק-הָעֶצֶב אֲשֶׁר זִמְרָתֵךְ
יָדְעָה עַל הַנֶּפֶשׁ לִנְסֹךְ.
קָטָן הוּא וְדַל הוּא חַדְרִי,
וַאֲנִי בּוֹ שָׁרוּי עֲרִירִי...
 
וְיֵשׁ כִּי נִדְמֶה לִי, עִם רֶדֶת הַיוֹם,
בִּשְׁלֹט בִּי תוּגַת-דִּמְדּוּמִים,
עֲדַיִן כְּקֶדֶם קוֹלֶטֶת אָזְנִי
הַלַּחַן הַהוּא הַתָּמִים:
קָטָן הוּא וְדַל הוּא חַדְרִי,
וַאֲנִי בּוֹ שָׁרוּי עֲרִירִי...
שְׂפָתַיִם נִצְמָדוֹת, אַךְ לֵב מִלֵּב נִבְדָּל,
אַךְ לֵב מִלֵּב נִפְחָד –
חַיּוֹת הָעֲרָבָה מַרְקֶדֶת יַד גּוֹרָל
בַּכֶּבֶל הָאֶחָד.

וּבְשִׁכְרוּת מָחוֹל, וּבְקִשְׁקוּשׁ בַּרְזֶל
וּבְטֵרוּף הַדָּם
לֹא יִשָׁמַע הַקּוֹל עוֹרֵג וּמִתְפַּלֵּל:
שִׂימֵנִי כַּחוֹתָם..."
בודד בפינתו, בין הרי המולדת, ישב לו. יעלה עשן במקטרתו, יזכור נושנות, יתעצב למראה עננה וישיש לקראת קרן שמש; לא עמוק הוא, לא מקיף,לא מורכב. אך נוסך הוא הלך הלך-נפש יחיד במינו, ואתה חוסה בו, נח אצלו, וקל לך.
ויש בכל אלה משום מקוריוּת, משום שלמות הדמות של היוצר, משום אמנות טהורה, אשר בכוחה יתפוס מקום מסוים בשירה הצרפתית בת ימינו.
אופינית בשביל ז'ם היא ההקדמה לספר-שיריו הראשון אלי, קראת לי מבין אנשים. הנני. התעניתי ואהבתי.
דיברתי בקול אשר נתת בגרוני. כתבתי בניבים אשר הוריתי את אבי ואת אמי, ואשר הם הורישום לי. אעברה לי בדרך כימור טעון משא, המעורר צחוק הילדים ומרכין ראשו, אלכה אל אשר תחפוץ וכאשר תחפוץ.
ז'ם אינו תובע כלום, כשם שלא יתבעו חיות-השדה ועוף השמים; נשמתו אחות לנשמתם, והוא מלא הכרת אחוָה זו, 
וְהִנֵּהוּ שׁוּב לְפָנַי –
מִתְחַטֵּא, מְשַׁדֵּל, מְפַיֵּס
וּמַדְלִיק בְּלִבִּי מְדוּרָה
כִּבְחַג שֶׁל בַּעַל הַנֵּס.
 
עִם אַבְנֵי הַשָּׂדֶה בְּרִיתִי,
לִי רֵעִים בְּסֵתֶר הַיָּם,
וְשִׂיחַת אִילָנוֹת אָבִין
כִּשְׁלֹמֹה הַנָּבוֹן בָּאָדָם.
 
לְקוֹלוֹת הַלַּיְלָה בִּי נִיב,
לְחֶדְוַת הַשֶּׁמֶשׁ בַּיּוֹם –
הַאֲנִי אַכְלִים אֶת הַיָּד
הַמּוּשֶׁטֶת לִי לְשָׁלוֹם?"
כָּעוֹף בְּכַפּוֹ שֶׁל שׁוֹחֵט פִּרְפַּרְתְּ בְּיָדִי,
גַּאֲוָה זְדוֹנָה.
חָסַמְתִּי אֶת פִּיךְ,
הִדַּקְתִּי הַדֵּק הֵיטֵב הַקְּמָטִים עַל גֵּוֵךְ
וָאֶצְחַק לְאֵידֵךְ:
הִגַּעְתִּיךְ!
נָקַמְתִּי מִמֵּךְ הַפְּרָחִים שֶׁעָקַרְתְּ בְּאִבָּם,
הַסְּיָגִים שֶׁגָּדַרְתְּ נְתִיבִי,
הָעוֹלָם שֶׁהִכְהֵית צִבְעוֹנֵי קַשְׁתּוֹ.
רִבְצִי בְּחֶשְׁכַת זָוִיתֵךְ עַד שׁוּבִי,
עַד שׁוּבִי מֵאִתּוֹ!"
כָּזֶה מֵעוֹדוֹ: מִתְגַּלֶה בְּמַפְתִּיע
וּמֵשִׂיחַ, מֵשִׂיחַ לַלֵּב,
בְּלִי אֹמֶר –
רַק רֶמֶז, רַק זִיע.
 
אֶל גָּדֵר דְחוּיָה, אֲפֹרַת פָּנִים,
רַבַּת הַכְנָעָה לַגּוֹרָל,
קַבְּצָנִים עַלִּיזִים – סַבְיוֹן וְחַרְדָּל –
נִדְחַקִים בַּסָּךְ.
 
צִיץ הַגִּנָּה – וַאֲנִי.
עוֹף הַשָּׁמַיִם – וַאֲנִי.
שֶׁהִגִּיעַנִי לְחַג הָאָבִיב – יְבֹרָךְ!"
אֲנִי מַבֶּטֶת בָּהּ נִפְעֶמֶת,
נִדְמֶה: הִנֵה זֶה אַךְ
בְּחֵן קְדוּמִים, בִּשְׁחוֹר וְלַהַט
עָלְתָה מִן הַתַּנַךְ.
 
וְגֶשֶׁר פָּז נִתְלֶה מִמֶּנָה
אֶל אֶרֶץ הָעִבְרִים.
וְזִכְרוֹנוֹת יְמֵי הַחֶסֶד
בַּנֶּפֶשׁ מִתַּמְּרִים.
 
בְּנוֹף נֵכָר הָלוֹךְ וָנוֹעַ
(דְּרָכִים בּוֹ מִי יִסְפֹּר?)
אֲנִי הֵמַרְתִּי שְׁחוֹר וְלַהַט
בִּתְכֵלֶת וּבִנְהוֹר.
 
אַךְ אִם מָעַלְתִּי – לֹא לָנֶצַח,
כִּחַשְׁתִּי – לֹא עַד תֹּם.
וְשַׁבְתִּי שׁוּב כְּשׁוּב הַהֵלֶךְ
אֶל כְּפַר מוֹלַדְתּוֹ.
 
כֹּה אֶעֱמֹד פֹּה לְפָנַיִךְ
נִפְעֶמֶת אֲחוֹתִי,
בְּחֵן קְדוּמִים, בִּשְׁחוֹר וְלַהַט
אָזִין עֵינֵי תְכֶלְתִּי."
יָדֶיךָ רַכּוֹת כְּחֵיק אַדְמַת-מְכוֹרָה,
כָּמוֹהָ טוֹבָה נְגִיעָתָן, מַשְׁכִּיחָה וּמַרְגַּעַת.
לְהִלָּפֵת בָּהֶן וְלָדַעַת:
פֹּה לֹא אִירָא!

הֵן אִשָּׁה, רַק אִשָּׁה אָנֹכִי – זַלְזַל
הָעוֹלֶה טַפֵּס וְעָלֹה עַד רֹאשׁ הַצַּמֶּרֶת,
בְּלִי מִשְׁעָן – נוּגָה וְחִוֶּרֶת
לָאָרֶץ אֶשְׁפַּל."
לְהָקִיץ וְלָדַעַת: חֲלוֹם הִבְעִיתַנִי,
רַק חֲלוֹם הוּא – יָרֵאתִי בִּכְדִי;
וְשֵׁנִית, כְּאֶתְמוֹל, לְהַבִּיט בְּעֵינֶיךָ,
וְלָחוּשׁ אֶת יָדְךָ בְּיָדִי.
 
לֹא הִכְלַמְנוּ הַכְלֵם אֶת חֶמְדַּת-נְעוּרֵינוּ,
בֶּעָבָר לֹא בָּגַדְנוּ בָּגוֹד,
וְשִׁמְשָׁהּ הַנָּדִיב שֶׁל כִּנֶּרֶת אִמֵּנוּ
לֹא שָׁקַע וּמֵיטִיב לָנוּ עוֹד.
 
כְּאֶתְמוֹל כְּמֵאָז מְקַשְּׁרֵנוּ עֲדַיִן
זֶה הַחוּט הַטָּמִיר-הָאַמִּיץ.
רַק חֲלוֹם בַּלָּהוֹת הוּא אֲשֶׁר הִבְעִיתָנוּ.
הָהּ, אֵלִי! לְהָקִיץ – – לְהָקִיץ – –"
...וְטוֹב לִי, טוֹב בְּכָךְ. אֲנִי שׁוֹמֶרֶת סוֹד
שֶׁל אֹשֶׁר מְדֻמֶּה נִגְלָה לִי וְנִכְחַד,
וּבִנְשִׁיקַת תּוֹדה נוֹגְעוֹת שְׂפָתַי בַּיָּד
אֲשֶׁר פָּצְעָה אוֹתִי וְתִפְצָעֵנִי עוֹד.
 
אַךְ יֵשׁ בִּשְׁעוֹת שָׁלוֹם, רִגְעֵי דִכְדּוּךְ וּדְוָי,
אַךְ יֵש רִגְעֵי טֵרוּף, רִגְעֵי זָדוֹן אַכְזָר:
לִקְרֹעַ שַׁלְוָתְךָ כִּקְרֹעַ קוֹל שׁוֹפָר
שְׁמֵי יוֹם הַדִּין... וְלוּ בִּמְחִיר חָיָּי..."
זֶה צַו הַגַּאֲוָה: בְּמוֹ יָדִי...
נַתֵּק הַחוּט, שָׂרוֹף הַגֶּשֶׁר
בְּמוֹ יָדִי.
בְּלֵב שִׂמְחָה – תִּינֹקֶת
נָעוּץ סַכִּין... זֶה צַו הַגַּאֲוָה."
לִנְעֹץ בָּאֲפֵלָה עֵינַיִם מְשַׁוְּעוֹת,
לִפְרֹשׂ אֶל הֶחָלָל יְדֵי גַעְגּוּעִים,
וְאֹזֶן לְהַטּוֹת לְקוֹל רִשְׁרוּשׁ עָלִים,
וּלְפַלֵּל לְנֵס, וּלְיַחֵל לְאוֹת – –

וְשֶׁבַע לְהִוָּאֵשׁ וְשֶׁבַע לְהַאֲמִין
בְּנֶחָמַת-סוֹדוֹת, בִּגְמוּל קָרוֹב וָעֵר,
לִצְלֹל בְּשִׁכְחָה וּפֶתַע לְהִתְנַעֵר
וּלְקַלֵּל הַדִּין, וּלְקַבֵּל הַדִּין – –

וּלְבַקֵּשׁ מִקְלָט בְּחֵיק צַלְמֵי עָבָר,
בְּמַגָּעָם חוֹמֵל, בְּמַגָּעָם טָהוֹר,
לִרְעֹד מִבְּכִי כָּבוּשׁ, וְעַד הַיּוֹם יֵאוֹר
לִשְׁכֹּר מִמְּרִי הַכְּאֵב וּמִמָּתְקוֹ הַזָּר – –"
לְהָקִיץ בְּבֵית-הַחוֹלִים בַּבֹּקֶר הַשְׁכֵּם,
לִקְרַאת יוֹם טָפֵל, וְלָחוּשׁ:
נִנְעָצוֹת בִּבְשַׂר לְבָבֵךְ, הִנָּעֵץ וְכַרְסֵם,
שִׁנֵּי-יֵאוּשׁ:
בְּנִקְבֵי רְגָעִים חוּט חַיִּים הָרָקוּב
לְהַשְׁחִיל בְּיָד חַלָּשָׁה
שׁוּב וְשׁוּב –
מַה יֵּדַע הַבָּרִיא מִשָּׁעָה הַזֹאת הַקָּשָׁה?

בְּבֵית-הַחוֹלִים אַךְ מַחְשִׁיךְ הַיּוֹם
וּכְבָר הַלַּיְלָה מֻשְׁלָט;
אַחֲרָיו יִצְנְחוּ יָבוֹאוּ בַּלָּא
הַפִּיּוּס הַגָּדוֹל, הַשָּׁלוֹם;
קוֹל צַעֲדֵי הָרוֹפֵא בַּפְּרוֹזְדוֹר יִשָּׁמַע,
וְנָגְעָה בְּיָדֵךְ רַכּוֹת
יַד-נֶחָמָה.
מַה יֵּדַע הַבָּרִיא מִשָּׁעָה הַטּוֹבָה הַזֹּאת?"
נִיבִים דּוֹבְרִים אֵלַי: זִרְעִינוּ
בְּמַעֲנִית לֵבָב;
וְיוֹם יַגִּיעַ וְהָיִינוּ
לְשִׁבֳּלֵי זָהָב.
 
וְיֶלֶד רַךְ יָבוֹא אֵלַיִךְ
פִּרְחֵי דָגָן לָבֹר,
וְהֵלֶךְ דַּל בִּמְלִילוֹתַיִךְ
רַעֲבוֹנוֹ יִשְׁבֹּר.
 
חֲרֹשׁ, חוֹרֵש, וּזְרַע, זוֹרֵעַ,
בְּמַעֲנִית הַלֵּב,
וּבוֹאוּ, בּוֹאוּ, זָר וָרֵעַ,
לְחַג קָצִיר קָרֵב."
כִי פָּתוּחַ בְּסֵפֶר אִיּוֹב.
 – אִישׁ מֻפְלָא! לַמְּדֵנוּ גַם אָנוּ
לְקַבֵּל אֶת הָרַע כְּקַבֵּל אֶת הַטּוֹב
בִּבְרָכָה לָאֵל שֶׁהִכָּנוּ.
 
לוּ כָּמוֹךָ נֵדַע בְּהֶגֶה וָהִי
לְפָנָיו לִשְׁפֹּךְ אֶת הַשִּׂיחַ,
וְכָמוֹךָ נָבוֹא בְּחֵיקוֹ הָאַבְהִי
אֶת הָרֹאשׁ הֶעָיֵף לְהַנִּיחַ."
לָמָה תִרְצֶה לַעֲקֹב
שְׁבִיל מְסֹרָר וְנָלוֹז?
אֶת בִּעוּתֶיךָ לִרְאוֹת
אֵיךְ אֶמְצָא בִּי הָעֹז?
 
לָמָּה יְכַס עֲרָפֶל
גַּם אֶת רָאשֵׁי הֲרָרַי?
אַל נָא! בְּלֹבֶן שִׂיאַם
כֹּפֶר לַסּוֹד הַדַּוָּי."
חוֹפֵי יַרְדֵּן: מְלֹא זֹהַר יוֹם.
סִירַת דּוּגָה; אֶשְׁכַּב אֶשְׁתֶּה
שִׁקּוּי שָׁלוֹם.
 
אַבִּיט אֶל עָל: הָאוֹר מָה רָב!
וְגַם בַּלֵּב כְּבַיַלְדוּת
אַף צֵל שֶׁל עָב.
 
עַתָּה יָדַעְתִּי: פֹּה – הַכֹּל.
רֵאשִׁית וְקֵצֶה, כָּל דִּכְפִין
יֶאֱתֶא, יִטֹּל."
לֹא אַחַת רָאִיתִי: הוּנַף הַקַּרְדֹּם
וְהוּרַד וְנִנְעַץ בַּשְּׁאֵר;
מְעוֹלָל בְּעָפָר הוּא שָׂרוּעַ דֹּם –
זֶה הַנּוֹף הַמַּרְטִיט, הַנּוֹהֵר.
 
הַשָּׂרִיד הַיָּתוֹם מִזְדַּקֵּר נוּגוֹת
מְיֻתָּר וְעֵירֹם מִכֹּל.
וְתָמִיד נִדְמֶה: הַפַּעַם הַזֹּאת
לֹא יִשְׁכַּח הָעֵץ, לֹא יִמְחֹל...
 
תִּפְקְדֶנוּ שׁוּב, אַךְ שָׁנָה תִנְקֹף –
תַּעֲמֹד מִשְׁתָּאֶה, תַּבִּיט:
לַמָּרוֹם כְּאָז כָּמֵהַּ הַנּוֹף,
וְנוֹהֵר כְּאָז, וּמַרְטִיט."
הַפָּר מָרַד
נִתֵּק כְּבָלָיו
וְהַחַצְרָן
יָצָא לַקְּרָב.
 
עָצוּם הַפָּר
כְּמוֹ גָלְיַת
אַךְ הַחַצְרָן
עָשׂוּי בְּלִי חַת...
 
נֻצַּח הַפָּר
אֲשֶׁר מָרַד
יְחִי חַצְרָן
הֵידָד, הֵידָד!
 
מקהלה: 
כַּעֲלִיַּת הַקִּיר שֶׁל אֵלִיָּהוּ
חַדְרִי בִּמְרוֹם הַגָּג. וּלְעִתִּים
אֲנִי הוֹגָה בּוֹ, בַּיָּשִׁישׁ הַפֶּלִאי,
הַמְחַיֶּה מֵתִים.
 
וַיִתְמוֹדֵד עַד שֶׁבַע עַל הַיֶּלֶד,
קוֹל תְּפִלָּה קוֹרֵעַ וְהוֹלֵךְ,
וַיָּשָׁב אֶל הָאֵם הַמְקוֹנֶנֶת:
.
 
מֵתַי שֶׁלִּי! הוּא לֹא יָבוֹא כְּקֶדֶם,
לֹא יִשְׂתָּרֵעַ עֲלֵיכֶם וּפִיו – יְקוֹד,
קָרִים אַתֶּם, וְקוֹל וְקֶשֶׁב אָיִן,
וְלֹא תָקוּמוּ עוֹד."
בְּבֹקֶר אֱלוּל הָעוֹלָם וָרֹד וְתָכֹל,
מַרְעִיף תַּנְחוּמִין.
שֶׁמָּא לָקוּם, לְהִתְנַעֵר מֵעֲפַר הָאֶתְמוֹל,
בַּמָחָר לְהַאֲמִין?
שֶׁמָא בְּלֵב עָנָו לְבָרֵךְ אֶת הָעֹל,
לְהַצְדִּיק אֶת הַדִּין?

בֵּין שׁוּרוֹת עֲרוּגוֹת וּתְלָמִים נַעֲרָה תָּבוֹא,
הַבֶּרֶז יִגְעַשׁ.
הִיא מַזָה רְסִיסֵי חַיִים, אַף גִבְעוֹל בִּצְמָאוֹ
לֹא נִשְׁכַּח, לֹא נֻטַּשׁ.
אוּלַי לִסְלֹח לָאֵל אֶת זְדוֹן לְבָבוֹ,
אוּלַי לְהַתְחִיל מֵחָדָשׁ?"
בְּגַנִּי נְטַעְתִּיךָ,
בְּגַנִּי הַמֻּצְנָע – בְּלִבִּי.
הִשְׂתָּרְגוּ פֹּארוֹתֶיךָ
וְעָמְקוּ שָׁרָשֶׁיךָ בִּי.
 
וּמִשַּׁחַר עַד לַיְלָה
לֹא יִשְׁקֹט, לֹא יַרְגִּיעַ הַגָּן –
זֶה אַתָּה בּוֹ, אַתָּה בּוֹ
בְּאַלְפֵי צִפֳּרֶיךָ רָן."
.
בלי ספק אין לראות את ה, אם לא בחייו שלו?
בימי בית-הספר לא התאמץ ז'ולינון להיות הראשון בכתה. הצטיינותו לא היתה אלא בהתעמלות אשר משכה את לבו, כמו גם מאוחר יותר, בליאון. במקום שלמד את תורת המישפטים. ואוּלם אם התפתחות שרירים אינה מובילה ישר אל תעוּדת הבגרוּת ואל תואר של דוקטור, הרי היא עושה את שלה. וזמנו של ז'ולינון, בשעה שיצר לעצמו גוּף בריא משכן לרוח הבריאה לא אָבד חנם.
שנים משלושת כרכי  וההגנה עליו הנם הנושא של שני הספרים הללוּ, וזה, יחד עם שליטה מוחלטת בשׂפה ועם כשרון הסופר, מעלה אותם למדרגת יצירות רבות-ערך. הספר השלישי מוּקדש לחזיות המלחמה, כי ז'ולינון עשה חמש שנים בחזית. בכוח עצום מתאר הוא את הרגעים הטרגיים ביותר של דכדוך נפש החייל ומריו. בחוגים ידועים הגיבו על הספר בהתרגזוּת רבּה.

רק על עצמי לספר ידעתי.
צר עולמי כעולם נמלה,
גם משאי עמסתי כמוה,
רב וכבד מכתפי הדלה.

גם את דרכי – כדרכה אל צמרת –
דרך מכאוב ודרך עמל,
יד ענקים זדונה ובוטחת,
יד מתבדחת שמה לאל.

כל ארחותי הליז והדמיע
פחד טמיר מיד ענקים.
למה קראתם לי, חופי הפלא?
למה כזבתם, אורות רחוקים?"
אִם צַו הַגּוֹרָל
לִחְיוֹת רְחוֹקָה מִגְּבוּלַיִךְ –
תִּתְּנִינִי, כִּנֶּרֶת,
לָנוּחַ בְּבֵית-קִבְרוֹתַיִךְ.
 
אֵין דְּמִי-חִדָּלוֹן
בָּעֶצֶב שֶׁלּוֹ הָרוֹגֵעַ,
וְשִׁיר-עֲבוֹדָה
מֵעֵבֶר לַדֶּרֶךְ בּוֹקֵעַ.
 
וְזֵכֶר שׁוֹכְנָיו
עוֹדֶנּוּ אָרוּג בַּמַּסֶּכֶת,
וְעֵץ מַצֵּבָה
מִמַּעַל כְּיָד מְבָרֶכֶת.
 
אִם צַו הַגּוֹרָל
לִחְיוֹת רְחוֹקָה מִגְּבוּלַיִךְ –
אָבוֹאָה, כִּנֶּרֶת,
לָנוּחַ בְּבֵית-קִבְרוֹתַיִךְ!"
לְעַרְטֵל פִּצְעֵי הַנֶּפֶשׁ וּמַדְוֶיהָ
וּזְהוּבֵי הָעֶצֶב הַטָּמִיר
בִּפְרוּטַת מַבָּט חוֹמֵל-תָּמֵהַּ
לְהָמִיר?

לֹא! נִבְחָר לִי בִּשְׂרִידֵי הַכֹּחַ
לְהַשְׁמִיעַ קֶלֶס שַׁאֲנָן
וּכְקֶדֶם קַו הַתְּחוּם לִמְתֹּחַ:

וּמוּזָר כָּל כָּךְ: הָרֹגֶז הַלָּז
וְדִבְרֵי תּוֹכָחָה הַקָּשִׁים
כְּמוֹ הִשִּׁיבוּ רוּח מֻפְלָא וָעָז
בִּשְׁבִיבֵי עֶדְנָה לוֹחֲשִׁים.
 
וְלֹא עוֹד אִשָּׁה וְגֶבֶר בַּקְּרָב,
זֶה הַקְּרָב הָעַתִּיק, קַטְלָן –
כִּי הָיִיתָ לְאָח לִי, לְאָח נֶאֱהָב
כִּי הָיִיתָ לִבְנִי הַקָּטָן!.."
 – דמויות מסוּרבלות המעיקות על מרצפת חוצות בקרית-דוד, או שוכנות לבטח על ראש כרמלנו ותבורנו במבצרי מנזרים, הנבטים כהתראה סתומה אל הבנים השבים לגבולם?
אכן גורל לרעיון כגורל לאדם עלי ארץ. יש רעיונות טהורים שהגשמתם מדליחתם, כמבוּע זה שנדלחו מימיו בערוץ-החומר בדרכם אל הים. כי הרי לא זה היה חזונו של האיש פרנציסק; הוא הטיף לעוני מרצון, לעוני המשחרר; היה משוטט ביערות ועובד את אלוהיו בקול זמרה רמה; היה חובש פצעי מצורעים; חיות וצפרים אהבוהו. האין אחים לו פה בינינו, בקרב עם זר ורחוק, בין אלה אשר אולי את שמו לא שמעו, בין חלוּצי ישראל בדבקותם בטבע ובדלותם העליזה?
פרנציסק ברנדוני נולד בסוף המאה ה-XII, בעיר אסיזי. התקופה היתה תקופת צמיחת הקהלות החפשיות, התהווּת העם האיטלקי, המדבר שׂפה אחת, על ריבוי הדיאַלקטים שבה, שחוקה אחת לו (קוּנסולים בראש, מועצות אזרחים בצדם) ורוח אחת מפעמת אותו. . הבדלי מעמד טרם התבּלטו וההתנגשויות היו חיצוניות, מלחמות ערים בינהן, שעם היותן תכופות וממושכות נעדרה מהן רשעות המלחמות המודרניות. הלבבות היו נכונים לקראת השלום כמו לקראת המלחמה, שבאה לא עקב ניגוּדים של אידאות ואמוּנות אלא בשל ענינים חמריים מסוּיימים.
את האחדות הזאת הפריעו היחסים שבין העם והכנסיה. חיי מותרות ופריצות המנהגים של  עוררו התמרמרות עצומה בעם. על עמדתן העויֶנת של הקהלות הגיבו אנשי הכנסיה בהטלת חרם ונדוּי, והקרע הלך והתרחב.
במשפחת אביו, הסוחר האמיד, חי פרנציסק חיי רוָחה. בלמוּדים לא הצטיין. ביחוד לא עלתה לו הכתיבה. וגם כשהיה ראש האורדן היה סימן-הצלב ממלא מקום חתימתו. ביום היה עוזר לאביו בעניני המסחר ואת הערבים בילה בשעשועים בחברת בני-גילו. בן כ' היה כשפרצה מלחמה בין עיר מולדתו אסיזי והעיר הסמוּכה ­– פרוז'יה. פרנציסק נפל בשבי. בבדידוּת בית-הכּלא שמע בלבו לראשונה קולות סתומים: ספקות עינוּהוּ. ויום אחד – כמה שנים לאחר שחרורו משבי-פרוּז'יה – עזב את בית הוריו והחל חיים חדשים. לבוש קרעים וחפשי מכל התהלך בדרכים ופשט יד לבקש נדבה בשביל בדק בתי-הכנסיות העתיקים. כעין סמל היה בדבר, כעין רמז למפעלו העתיד – תיקוּן הכנסיה הקתולית. היה מטיף באזני העם כאחד השליחים בימים מקדם, אשר בשׂורת מלכות השמים בפיהם. אנשי אסיזי הקשיבו ברצון לדברי בנו של הסוחר העשיר, שבחר בעוני. אחרים נספחו אליו ויצרו את החבר הראשון הקטן של ...
בתקופה הזאת חלה פגישת פרנציסק עם האפיפיור אינוקנטי III. אילו היה פרנציסק מטיף לכנסיה לותר על נכסיה היתה מינוּת זו נענשת קשה. אבל לשאיפה האישית לחיות לפי רוח הברית החדשה לא ראה האפיפיור צורך להתנגד ועל כן הסביר פנים לאביון מאסיזי.
המסע לרומא ואישור האפיפיור רוממו את רוח פרנציסק וחבריו. מעתה יכלו להוסיף באין מעצור לקנות נפשות לרעיון העוני. בשביל פרנציסק לא היה העוני הכנעה לגורל, ויתור על-טוב, קרבן, אלא שחרוּר רוחני ופיסי. . משלחות נשלחו לארצות המזרח להפיץ את הדת הנוצרית בקרב המוסלמים. התפתחות הזאת היו לה גם צללים משלה.
האוטוריטֶטָה האישית של מיסד האורדן לא היתה מספקת עוד. היה הכרח בחוּקת האורדן. עצוּמות היו אכזבתו ומרירות לבו של פרנציסק. כוחותיו הלכו ודלו. מעתה נעשה למיותר לאלה אשר יצר אותם. העם נשאר אמנם נאמן לו, ל שלו, יותר נאמן מאנשי האורדן – מפעל חייו – נאמן עד יום מותו.
קו מיוּחד, ואפייני לספרו של סלבטורי: יחס אישי של המחבר אל הנושא. בשער הפתיחה כתוב: 
כִּי לִטּוּף אַחִים שָׁאַלְתִּי מִמְּךָ –
הַאֻמְנָם הִקְשֵׁיתִי לִשְׁאֹל?
עָיְפָה נַפְשִׁי מִמַּסָּע-לֹא-דֶרֶךְ
בְּמִדְבַּר-חַיִּים הַגָּדוֹל.
 
וּבְמִי הָאָשָׁם אִם קָרָא לַמֶּרֶד
זֶה הַלֵּב הַמַּצְדִּיק אֶת הַדִּין? –
עַל גַּבֵּי שֻׁלְחָנִי עִם הָנֵץ הַשַּׁחַר
אַחֲרוֹן מִכְתָּבִי יַלְבִּין."
בִּבְדִידוּתִי הַגְּדוֹלָה, בְּדִידוּת חַיָה פְּצוּעָה
שָׁעוֹת עַל שָׁעוֹת אֶשְׁכַּב. אַחֲרִישׁ.
הַגּוֹרָל בָּצַר בְּכַרְמִי אַף עוֹלֵלוֹת לֹא הוֹתִיר.
אַךְ הַלֵּב הַנִּכְנָע סָלַח.
אִם הַיָּמִים הָאֵלֶּה אַחֲרוֹנֵי יָמַי הֵם –
אֱהִי-נָא שְׁקֵטָה,
לְבַל יַדְלִיחַ מִרְיִי אֶת כָּחֳלוֹ הַשָּׁקֵט
שֶׁל שַׁחַק – רֵעִי מֵאָז."
יש לו לאנרי בּרבּיס דבר מה המוציא אותו מכלל הסופרים בני דורו. זו – עריגה לא תשקוט, ערגת האמת.
בתחילת הספר מסופר: דודתו של סימון פולין, גבור הרומן – אומרת לו ערב אחד:  ודבריה אלה הם כעין רמז, כעין קצה חוט השָני העובר בספר.
הפבּולה אינה מורכּבה. סימון פולין, עלם צעיר, יושב עם דודתו הזקנה, אשר חינכתו, באחת מערי צרפת לא גדולות. עבודתו בבית-החרושת בתרשומת היא עבודה חדגונית ושקטה. ובערבים הוא נח בחברת הדודה וּמקדים לשכב לישון. .
פעמים יתלקחו בבית-החרושת ויכוחים על עניני דיומא וסימון פולין מתקומם בתוקף כנגד רעיונות הודפים אלה (רעיונות סוציאליסטיים) ולועג ביחד עם אחרים ל... זה שהיה הוא שיהיה. פזמון השגור בפי כל היה גם לו לאמת החיים.
ואוּלם פרצה המלחמה ועל שדות הקטל שטוּפי דם מצא אמת חדשה, האמת היחידה. היא הפיצה אור באופל, זרעה הלאה שקרים יפים והביאה מרפא לאנושות חולת מדוּחים.
בּרבּיס מפרכס לפני מעוּות ענקי הקרוי מלחמה וצווח: . ויש אשר ידמה לקול אליהו הנביא המוכיח את המלך הרשע. באכזריות של צודקים הוא מציגנוּ ערומים בפני אפסוּתנו אנו. נאמנות, קרבן עצמי, בטוּיי גבורה הכּרוכים במלחמה – הוא גוזל את קסמה המזוּיף מאתנו ומחליפו במרי האמת:
.
כן מניס האור את צללי הלילה. הרהוּרי לבו של סימון פולין מתרקמים עם תלאות חיי אנשי צבא, עם תאורי מלחמה מחרידים. פרקים בודדים פולחים את הקורא, מעלים דמע בעיניו. אולם אף משהו משום טנדנציוזיוּת אין בספר כי כרוז האמת הגדול הוא גם אמן גדול."
גַּם אִם עֲשֶׂרֶת מוֹנִים אָמַרְתִּי: הַקֵּץ,
גַּם אִם עֲשֶׂרֶת מוֹנִים קָרָאתִי: הַדְּרוֹר –
אֶת צִלְצוּל אֲזִקַּי עוֹד שׁוֹמַעַת אֲנִי וְאֵדְעָה
כִּי מְאוּם, כִּי מְאוּם לֹא נָמוֹר.
 
וְעוֹדְךָ מַחֲזִיק אֶת לִבִּי בְּיָדְךָ הַקְּמוּצָה,
לָרָצוֹן תַּרְפֶּינָה כִּמְעַט, לָרָצוֹן תְּהַדֵּק,
וְהַלֵּב מְפַרְפֵּר, וְהַלֵּב מְפַרְכֵּס, מִתְחַבֵּט
וְשׁוֹתֵק וְשׁוֹתֵק."
הַפֶּתַח נִפְתַּח, הַפֶּתַח נִסְגַּר,
הַפַּעַם יָדַעְתִּי: רָב!
אֶנְקַת צִמָּאוֹן לֹא תָשְׁקַט בְּמַיִם
מִבְּאֵר-מַרְאוֹת-הַשָּׁרָב.
 
כֶּלֶא-חַדְרִי, אֵלֶם-סִפְרִי –
אֵימַת הַחַיִּים עָלַי...
גַּם אִם חָטָאתִי – זֶה כְּבָר לָקַחְתִּי
כִּפְלַיִם מִיַּד אֲדֹנָי!"
יֵשׁ גַּם נַחַת, גַּם מַשֶׁהוּ נַחַת
בְּתֵבֵל הַנוּגָה הַזֹּאת:
בֶּחָצֵר הַקְּטַנָּה, מִתַּחַת,
לִשְׁכֶנְתִּי – גִּנַּת יְרָקוֹת.
 
בַּגִּנָּה, בִּתְלָמֶיהָ הַשְּׁנַיִם,
תַּלְתַּלֵּי אֲפוּנָה יָפִים
וּצְנוֹנִית חַכְלִילִת עֵינַיִם
וְזַנְבוֹת בָּצָל חֲצוּפִים.
 
וּמִבֵּין הַתְּלָמִים מִתַּחַת
אֶל חַלּוֹן חַדְרִי הַמּוּרָם
דְּמוּת-עָבָר אֲהוּבָה וְנִשְׁכַּחַת
מְטַפְּסָה וּמַבֶּטֶת דּוּמָם."
הֶהָיִיתִי חַיָּה בֵּין חַיּוֹת הַשָּׂדֶה
בְּיָמִים רְחוֹקִים, בְּאַחַד גִּלְגּוּלַי?
וּמֵאָז לִי קִרְבַת הָאָחוֹת לְחַי
וְאֵימַת הָאָדָם הָרוֹדֶה?
 
אֲפֹרַת הַנּוֹצָה וְחַסְרַת הַמָּגֵן
גֻּלְגְּלָה-פִּרְפְּרָה בִּי נִשְׁמַת צִפּוֹר?
מַנְגִּינָה עַגְמוּמִית, אַהֲבַת הַדְּרוֹר –
הֵן מִמֶּנָּה, מִמֶּנָּה שְׁתֵּיהֶן.
 
וְאוּלַי בַּגִּלְגּוּל הָרָחוֹק-קָדוּם
הָיִיתִי גִבְעוֹל-עֲשָׂבִים יְרַקְרַק?
וְלָכֵן בְּאִמִּי-אֲדָמָה אֶדְבַּק,
וּמְנוּחַי בְּחֵיקָהּ הַשָּׁחוּם."
הֵן תָּבִינִי, יַלְדָּה,
מָה רוֹצָה הַדּוֹדָה,
לְהַגִּישׁ לָךְ שַׁי מְפֹאָר,
אַךְ קָצְרָה יָדִי
וְהַכֹּל בִּכְדִי, ‑
הַגּוֹרָל הוּא נָבָל וְאַכְזָר...
 
וְאוּלָם אִם לֹא שַׁי,
עוֹד כֹּחִי בְּמָתְנַי
לַחֲרֹז לִכְבוֹדֵךְ, כְּתָמִיד,
וְלִרְמֹז רֶמֶז קַל:
בְּשַׂחֵק הַמַּזָל...
וּבְבוֹא בְּשׂוֹרַת-הֶ
– וְרָצוֹן רַק אֶחָד:
לְהַשְׁכִּיחַ הָרֶגַע הַמָּר –
זַעֲקַת אֵימָתוֹ
שֶׁל הַלֵּב שֶׁנִּתְעָה לַמִּדְבָּר,
וְלָשׁוּב וְלִחְיוֹת
אֶת גִּילוֹ הַבָּרוּךְ שֶׁל אֶתְמוֹל –
הוֹי. אַתָּה, אִילָנִי...
הוֹי, אַתָּה, אֲגַמִּי הַתָּכֹל..."
